<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>
<div style="direction:rtl"><span class="reftext"><b>1</b></span>&nbsp;מֹאזְנֵי מִרְמָה תֹּועֲבַת יְהוָה וְאֶבֶן שְׁלֵמָה רְצֹונֹו׃<p>

<span class="reftext"><b>2</b></span>&nbsp;בָּא־זָדֹון וַיָּבֹא קָלֹון וְאֶת־צְנוּעִים חָכְמָה׃<p>

<span class="reftext"><b>3</b></span>&nbsp;תֻּמַּת יְשָׁרִים תַּנְחֵם וְסֶלֶף בֹּוגְדִים [כ= וְשַׁדָּם] [ק= יְשָׁדֵּם]׃<p>

<span class="reftext"><b>4</b></span>&nbsp;לֹא־יֹועִיל הֹונ* בְּיֹום עֶבְרָה וּצְדָקָה תַּצִּיל מִמָּוֶת׃<p>

<span class="reftext"><b>5</b></span>&nbsp;צִדְקַת תָּמִים תְּיַשֵּׁר דַּרְכֹּו וּבְרִשְׁעָתֹו יִפֹּל רָשָׁע׃<p>

<span class="reftext"><b>6</b></span>&nbsp;צִדְקַת יְשָׁרִים תַּצִּילֵם וּבְהַוַּת בֹּגְדִים יִלָּכֵדוּ׃<p>

<span class="reftext"><b>7</b></span>&nbsp;בְּמֹות אָדָם רָשָׁע תֹּאבַד תִּקְוָה וְתֹוחֶלֶת אֹונִים אָבָדָה׃<p>

<span class="reftext"><b>8</b></span>&nbsp;צַדִּיק מִצָּרָה נֶחֱלָץ וַיָּבֹא רָשָׁע תַּחְתָּיו׃<p>

<span class="reftext"><b>9</b></span>&nbsp;בְּפֶה חָנֵף יַשְׁחִת רֵעֵהוּ וּבְדַעַת צַדִּיקִים יֵחָלֵצוּ׃<p>

<span class="reftext"><b>10</b></span>&nbsp;בְּטוּב צַדִּיקִים תַּעֲלֹץ קִרְיָה וּבַאֲבֹד רְשָׁעִים רִנָּה׃<p>

<span class="reftext"><b>11</b></span>&nbsp;בְּבִרְכַּת יְשָׁרִים תָּרוּם קָרֶת וּבְפִי רְשָׁעִים תֵּהָרֵס׃<p>

<span class="reftext"><b>12</b></span>&nbsp;בָּז־לְרֵעֵהוּ חֲסַר־לֵב וְאִישׁ תְּבוּנֹות יַחֲרִישׁ׃<p>

<span class="reftext"><b>13</b></span>&nbsp;הֹולֵךְ רָכִיל מְגַלֶּה־סֹּוד וְנֶאֱמַן־רוּחַ מְכַסֶּה דָבָר׃<p>

<span class="reftext"><b>14</b></span>&nbsp;בְּאֵין תַּחְבֻּלֹות יִפָּל־עָם וּתְשׁוּעָה בְּרֹב יֹועֵץ׃<p>

<span class="reftext"><b>15</b></span>&nbsp;רַע־יֵרֹועַ כִּי־עָרַב זָר וְשֹׂנֵא תֹקְעִים בֹּוטֵחַ׃<p>

<span class="reftext"><b>16</b></span>&nbsp;אֵשֶׁת־חֵן תִּתְמֹךְ כָּבֹוד וְעָרִיצִים יִתְמְכוּ־עֹשֶׁר׃<p>

<span class="reftext"><b>17</b></span>&nbsp;גֹּמֵל נַפְשֹׁו אִישׁ חָסֶד וְעֹכֵר שְׁאֵרֹו אַכְזָרִי׃<p>

<span class="reftext"><b>18</b></span>&nbsp;רָשָׁע עֹשֶׂה פְעֻלַּת־שָׁקֶר וְזֹרֵעַ צְדָקָה שֶׂכֶר אֱמֶת׃<p>

<span class="reftext"><b>19</b></span>&nbsp;כֵּן־צְדָקָה לְחַיִּים וּמְרַדֵּף רָעָה לְמֹותֹו׃<p>

<span class="reftext"><b>20</b></span>&nbsp;תֹּועֲבַת יְהוָה עִקְּשֵׁי־לֵב וּרְצֹונֹו תְּמִימֵי דָרֶךְ׃<p>

<span class="reftext"><b>21</b></span>&nbsp;יָד לְיָד לֹא־יִנָּקֶה רָּע וְזֶרַע צַדִּיקִים נִמְלָט׃<p>

<span class="reftext"><b>22</b></span>&nbsp;נֶזֶם זָהָב בְּאַף חֲזִיר אִשָּׁה יָפָה וְסָרַת טָעַם׃<p>

<span class="reftext"><b>23</b></span>&nbsp;תַּאֲוַת צַדִּיקִים אַךְ־טֹוב תִּקְוַת רְשָׁעִים עֶבְרָה׃<p>

<span class="reftext"><b>24</b></span>&nbsp;יֵשׁ מְפַזֵּר וְנֹוסָף עֹוד וְחֹושֵׂךְ מִיֹּשֶׁר אַךְ־לְמַחְסֹור׃<p>

<span class="reftext"><b>25</b></span>&nbsp;נֶפֶשׁ־בְּרָכָה תְדֻשָּׁן וּמַרְוֶה גַּם־הוּא יֹורֶא׃<p>

<span class="reftext"><b>26</b></span>&nbsp;מֹנֵעַ בָּר יִקְּבֻהוּ לְאֹום וּבְרָכָה לְרֹאשׁ מַשְׁבִּיר׃<p>

<span class="reftext"><b>27</b></span>&nbsp;שֹׁחֵר טֹוב* יְבַקֵּשׁ רָצֹון וְדֹרֵשׁ רָעָה תְבֹואֶנּוּ׃<p>

<span class="reftext"><b>28</b></span>&nbsp;בֹּוטֵחַ בְּעָשְׁרֹו הוּא יִפֹּל וְכֶעָלֶה צַדִּיקִים יִפְרָחוּ׃<p>

<span class="reftext"><b>29</b></span>&nbsp;עֹוכֵר בֵּיתֹו יִנְחַל־רוּחַ וְעֶבֶד אֱוִיל לַחֲכַם־לֵב׃<p>

<span class="reftext"><b>30</b></span>&nbsp;פְּרִי־צַדִּיק עֵץ חַיִּים וְלֹקֵחַ נְפָשֹׂות חָכָם׃<p>

<span class="reftext"><b>31</b></span>&nbsp;הֵן צַדִּיק בָּאָרֶץ יְשֻׁלָּם אַף כִּי־רָשָׁע וְחֹוטֵא׃<p></div>
</body></html>
