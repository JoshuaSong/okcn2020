<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>
<div style="direction:rtl"><span class="reftext"><b>1</b></span>&nbsp;וַיְהִי הַגֹּורָל לְמַטֵּה בְּנֵי יְהוּדָה לְמִשְׁפְּחֹתָם אֶל־גְּבוּל אֱדֹום מִדְבַּר־צִן נֶגְבָּה מִקְצֵה תֵימָן׃

<span class="reftext"><b>2</b></span>&nbsp;וַיְהִי לָהֶם גְּבוּל נֶגֶב מִקְצֵה יָם הַמֶּלַח מִן־הַלָּשֹׁן הַפֹּנֶה נֶגְבָּה׃

<span class="reftext"><b>3</b></span>&nbsp;וְיָצָא אֶל־מִנֶּגֶב לְמַעֲלֵה עַקְרַבִּים וְעָבַר צִנָה וְעָלָה מִנֶּגֶב לְקָדֵשׁ בַּרְנֵעַ וְעָבַר חֶצְרֹון וְעָלָה אַדָּרָה וְנָסַב הַקַּרְקָעָה׃

<span class="reftext"><b>4</b></span>&nbsp;וְעָבַר עַצְמֹונָה וְיָצָא נַחַל מִצְרַיִם [כ= וְהָיָה] [ק= וְהָיוּ] תֹצְאֹות הַגְּבוּל יָמָּה זֶה־יִהְיֶה לָכֶם גְּבוּל נֶגֶב׃

<span class="reftext"><b>5</b></span>&nbsp;וּגְבוּל קֵדְמָה יָם הַמֶּלַח עַד־קְצֵה הַיַּרְדֵּן וּגְבוּל לִפְאַת צָפֹונָה מִלְּשֹׁון הַיָּם מִקְצֵה הַיַּרְדֵּן׃

<span class="reftext"><b>6</b></span>&nbsp;וְעָלָה הַגְּבוּל בֵּית חָגְלָה וְעָבַר מִצְּפֹון לְבֵית הָעֲרָבָה וְעָלָה הַגְּבוּל אֶבֶן בֹּהַן בֶּן־רְאוּבֵן׃

<span class="reftext"><b>7</b></span>&nbsp;וְעָלָה הַגְּבוּל דְּבִרָה מֵעֵמֶק עָכֹור וְצָפֹונָה פֹּנֶה אֶל־הַגִּלְגָּל אֲשֶׁר־נֹכַח לְמַעֲלֵה אֲדֻמִּים אֲשֶׁר מִנֶּגֶב לַנָּחַל וְעָבַר הַגְּבוּל אֶל־מֵי־עֵין שֶׁמֶשׁ וְהָיוּ תֹצְאֹתָיו אֶל־עֵין רֹגֵל׃

<span class="reftext"><b>8</b></span>&nbsp;וְעָלָה הַגְּבוּל גֵּי בֶן־הִנֹּם אֶל־כֶּתֶף הַיְבוּסִי מִנֶּגֶב הִיא יְרוּשָׁלִָם וְעָלָה הַגְּבוּל אֶל־רֹאשׁ הָהָר אֲשֶׁר עַל־פְּנֵי גֵי־הִנֹּם יָמָּה אֲשֶׁר בִּקְצֵה עֵמֶק־רְפָאִים צָפֹנָה׃

<span class="reftext"><b>9</b></span>&nbsp;וְתָאַר הַגְּבוּל מֵרֹאשׁ הָהָר אֶל־מַעְיַן מֵי נֶפְתֹּוחַ וְיָצָא אֶל־עָרֵי הַר־עֶפְרֹון וְתָאַר הַגְּבוּל בַּעֲלָה הִיא קִרְיַת יְעָרִים׃

<span class="reftext"><b>10</b></span>&nbsp;וְנָסַב הַגְּבוּל מִבַּעֲלָה יָמָּה אֶל־הַר שֵׂעִיר וְעָבַר אֶל־כֶּתֶף הַר־יְעָרִים מִצָּפֹונָה הִיא כְסָלֹון וְיָרַד בֵּית־שֶׁמֶשׁ וְעָבַר תִּמְנָה׃

<span class="reftext"><b>11</b></span>&nbsp;וְיָצָא הַגְּבוּל אֶל־כֶּתֶף עֶקְרֹון צָפֹונָה וְתָאַר הַגְּבוּל שִׁכְּרֹונָה וְעָבַר הַר־הַבַּעֲלָה וְיָצָא יַבְנְאֵל וְהָיוּ תֹּצְאֹות הַגְּבוּל יָמָּה׃

<span class="reftext"><b>12</b></span>&nbsp;וּגְבוּל יָם הַיָּמָּה הַגָּדֹול וּגְבוּל זֶה גְּבוּל בְּנֵי־יְהוּדָה סָבִיב לְמִשְׁפְּחֹתָם׃<p>

<span class="reftext"><b>13</b></span>&nbsp;וּלְכָלֵב בֶּן־יְפֻנֶּה נָתַן חֵלֶק בְּתֹוךְ בְּנֵי־יְהוּדָה אֶל־פִּי יְהוָה לִיהֹושֻׁעַ אֶת־קִרְיַת אַרְבַּע אֲבִי הָעֲנָק הִיא חֶבְרֹון׃

<span class="reftext"><b>14</b></span>&nbsp;וַיֹּרֶשׁ מִשָּׁם כָּלֵב אֶת־שְׁלֹושָׁה בְּנֵי הָעֲנָק אֶת־שֵׁשַׁי וְאֶת־אֲחִימַן וְאֶת־תַּלְמַי יְלִידֵי הָעֲנָק׃

<span class="reftext"><b>15</b></span>&nbsp;וַיַּעַל מִשָּׁם אֶל־יֹשְׁבֵי דְּבִר וְשֵׁם־דְּבִר לְפָנִים קִרְיַת־סֵפֶר׃

<span class="reftext"><b>16</b></span>&nbsp;וַיֹּאמֶר כָּלֵב אֲשֶׁר־יַכֶּה אֶת־קִרְיַת־סֵפֶר וּלְכָדָהּ וְנָתַתִּי לֹו אֶת־עַכְסָה בִתִּי לְאִשָּׁה׃

<span class="reftext"><b>17</b></span>&nbsp;וַיִּלְכְּדָהּ עָתְנִיאֵל בֶּן־קְנַז אֲחִי כָלֵב וַיִּתֶּן־לֹו אֶת־עַכְסָה בִתֹּו לְאִשָּׁה׃

<span class="reftext"><b>18</b></span>&nbsp;וַיְהִי בְּבֹואָהּ וַתְּסִיתֵהוּ לִשְׁאֹול מֵאֵת־אָבִיהָ שָׂדֶה וַתִּצְנַח מֵעַל הַחֲמֹור וַיֹּאמֶר־לָהּ כָּלֵב מַה־לָּךְ׃

<span class="reftext"><b>19</b></span>&nbsp;וַתֹּאמֶר תְּנָה־לִּי בְרָכָה כִּי אֶרֶץ הַנֶּגֶב נְתַתָּנִי וְנָתַתָּה לִי גֻּלֹּת מָיִם וַיִּתֶּן־לָהּ אֵת גֻּלֹּת עִלִּיֹּות וְאֵת גֻּלֹּת תַּחְתִּיֹּות׃ ף<p>

<span class="reftext"><b>20</b></span>&nbsp;זֹאת נַחֲלַת מַטֵּה בְנֵי־יְהוּדָה לְמִשְׁפְּחֹתָם׃<p>

<span class="reftext"><b>21</b></span>&nbsp;וַיִּהְיוּ הֶעָרִים מִקְצֵה לְמַטֵּה בְנֵי־יְהוּדָה אֶל־גְּבוּל אֱדֹום בַּנֶּגְבָּה קַבְצְאֵל וְעֵדֶר וְיָגוּר׃

<span class="reftext"><b>22</b></span>&nbsp;וְקִינָה וְדִימֹונָה וְעַדְעָדָה׃

<span class="reftext"><b>23</b></span>&nbsp;וְקֶדֶשׁ וְחָצֹור וְיִתְןָן׃

<span class="reftext"><b>24</b></span>&nbsp;זִיף וָטֶלֶם וּבְעָלֹות׃

<span class="reftext"><b>25</b></span>&nbsp;וְחָצֹור חֲדַתָּה וּקְרִיֹּות חֶצְרֹון הִיא חָצֹור׃

<span class="reftext"><b>26</b></span>&nbsp;אֲםָם וּשְׁמַע וּמֹולָדָה׃

<span class="reftext"><b>27</b></span>&nbsp;וַחֲצַר גַּדָּה וְחֶשְׁמֹון וּבֵית פָּלֶט׃

<span class="reftext"><b>28</b></span>&nbsp;וַחֲצַר שׁוּעָל וּבְאֵר שֶׁבַע וּבִזְיֹותְיָה׃

<span class="reftext"><b>29</b></span>&nbsp;בַּעֲלָה וְעִיִּים וָעָצֶם׃

<span class="reftext"><b>30</b></span>&nbsp;וְאֶלְתֹּולַד וּכְסִיל וְחָרְמָה׃

<span class="reftext"><b>31</b></span>&nbsp;וְצִקְלַג וּמַדְמַנָּה וְסַנְסַנָּה׃

<span class="reftext"><b>32</b></span>&nbsp;וּלְבָאֹות וְשִׁלְחִים וְעַיִן וְרִמֹּון כָּל־עָרִים עֶשְׂרִים וָתֵשַׁע וְחַצְרֵיהֶן׃ ס<p>

<span class="reftext"><b>33</b></span>&nbsp;בַּשְּׁפֵלָה אֶשְׁתָּאֹול וְצָרְעָה וְאַשְׁנָה׃

<span class="reftext"><b>34</b></span>&nbsp;וְזָנֹוחַ וְעֵין גַּנִּים תַּפּוּחַ וְהָעֵינָם׃

<span class="reftext"><b>35</b></span>&nbsp;יַרְמוּת וַעֲדֻלָּם שֹׂוכֹה וַעֲזֵקָה׃

<span class="reftext"><b>36</b></span>&nbsp;וְשַׁעֲרַיִם וַעֲדִיתַיִם וְהַגְּדֵרָה וּגְדֵרֹתָיִם עָרִים אַרְבַּע־עֶשְׂרֵה וְחַצְרֵיהֶן׃<p>

<span class="reftext"><b>37</b></span>&nbsp;צְןָן וַחֲדָשָׁה וּמִגְדַּל־גָּד׃

<span class="reftext"><b>38</b></span>&nbsp;וְדִלְעָן וְהַמִּצְפֶּה וְיָקְתְאֵל׃

<span class="reftext"><b>39</b></span>&nbsp;לָכִישׁ וּבָצְקַת וְעֶגְלֹון׃

<span class="reftext"><b>40</b></span>&nbsp;וְכַבֹּון וְלַחְמָס וְכִתְלִישׁ׃

<span class="reftext"><b>41</b></span>&nbsp;וּגְדֵרֹות בֵּית־דָּגֹון וְנַעֲמָה וּמַקֵּדָה עָרִים שֵׁשׁ־עֶשְׂרֵה וְחַצְרֵיהֶן׃ ס<p>

<span class="reftext"><b>42</b></span>&nbsp;לִבְנָה וָעֶתֶר וְעָשָׁן׃

<span class="reftext"><b>43</b></span>&nbsp;וְיִפְתָּח וְאַשְׁנָה וּנְצִיב׃

<span class="reftext"><b>44</b></span>&nbsp;וּקְעִילָה וְאַכְזִיב וּמָרֵאשָׁה עָרִים תֵּשַׁע וְחַצְרֵיהֶן׃<p>

<span class="reftext"><b>45</b></span>&nbsp;עֶקְרֹון וּבְנֹתֶיהָ וַחֲצֵרֶיהָ׃

<span class="reftext"><b>46</b></span>&nbsp;מֵעֶקְרֹון וָיָמָּה כֹּל אֲשֶׁר־עַל־יַד אַשְׁדֹּוד וְחַצְרֵיהֶן׃<p>

<span class="reftext"><b>47</b></span>&nbsp;אַשְׁדֹּוד בְּנֹותֶיהָ וַחֲצֵרֶיהָ עַזָּה בְּנֹותֶיהָ וַחֲצֵרֶיהָ עַד־נַחַל מִצְרָיִם וְהַיָּם [כ= הַגָּבֹול] [ק= הַגָּדֹול] וּגְבוּל׃ ס<p>

<span class="reftext"><b>48</b></span>&nbsp;וּבָהָר שָׁמִיר וְיַתִּיר וְשֹׂוכֹה׃

<span class="reftext"><b>49</b></span>&nbsp;וְדַנָּה וְקִרְיַת־סַנָּה הִיא דְבִר׃

<span class="reftext"><b>50</b></span>&nbsp;וַעֲנָב וְאֶשְׁתְּמֹה וְעָנִים׃

<span class="reftext"><b>51</b></span>&nbsp;וְגֹשֶׁן וְחֹלֹן וְגִלֹה עָרִים אַחַת־עֶשְׂרֵה וְחַצְרֵיהֶן׃<p>

<span class="reftext"><b>52</b></span>&nbsp;אֲרַב וְרוּמָה וְאֶשְׁעָן׃

<span class="reftext"><b>53</b></span>&nbsp;[כ= וְיָנִים] [ק= וְיָנוּם] וּבֵית־תַּפּוּחַ וַאֲפֵקָה׃

<span class="reftext"><b>54</b></span>&nbsp;וְחֻמְטָה וְקִרְיַת אַרְבַּע הִיא חֶבְרֹון וְצִיעֹר עָרִים תֵּשַׁע וְחַצְרֵיהֶן׃ ס<p>

<span class="reftext"><b>55</b></span>&nbsp;מָעֹון כַּרְמֶל וָזִיף וְיוּטָּה׃

<span class="reftext"><b>56</b></span>&nbsp;וְיִזְרְעֶאל וְיָקְדְעָם וְזָנֹוחַ׃

<span class="reftext"><b>57</b></span>&nbsp;הַקַּיִן גִּבְעָה וְתִמְנָה עָרִים עֶשֶׂר וְחַצְרֵיהֶן׃<p>

<span class="reftext"><b>58</b></span>&nbsp;חַלְחוּל בֵּית־צוּר וּגְדֹור׃

<span class="reftext"><b>59</b></span>&nbsp;וּמַעֲרָת וּבֵית־עֲנֹות וְאֶלְתְּקֹן עָרִים שֵׁשׁ וְחַצְרֵיהֶן׃<p>

<span class="reftext"><b>60</b></span>&nbsp;קִרְיַת־בַּעַל הִיא קִרְיַת יְעָרִים וְהָרַבָּה עָרִים שְׁתַּיִם וְחַצְרֵיהֶן׃ ס<p>

<span class="reftext"><b>61</b></span>&nbsp;בַּמִּדְבָּר בֵּית הָעֲרָבָה מִדִּין וּסְכָכָה׃

<span class="reftext"><b>62</b></span>&nbsp;וְהַנִּבְשָׁן וְעִיר־הַמֶּלַח וְעֵין גֶּדִי עָרִים שֵׁשׁ וְחַצְרֵיהֶן׃<p>

<span class="reftext"><b>63</b></span>&nbsp;וְאֶת־הַיְבוּסִי יֹושְׁבֵי יְרוּשָׁלִַם לֹא־[כ= יוּכְלוּ] [ק= יָכְלוּ] בְנֵי־יְהוּדָה לְהֹורִישָׁם וַיֵּשֶׁב הַיְבוּסִי אֶת־בְּנֵי יְהוּדָה בִּירוּשָׁלִַם עַד הַיֹּום הַזֶּה׃ ף<p></div>
</body></html>
