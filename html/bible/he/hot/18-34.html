<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>
<div style="direction:rtl"><span class="reftext"><b>1</b></span>&nbsp;וַיַּעַן אֱלִיהוּא וַיֹּאמַר׃<p>

<span class="reftext"><b>2</b></span>&nbsp;שִׁמְעוּ חֲכָמִים מִלָּי וְיֹדְעִים הַאֲזִינוּ לִי׃<p>

<span class="reftext"><b>3</b></span>&nbsp;כִּי־אֹזֶנ* מִלִּין תִּבְחָן וְחֵךְ יִטְעַם לֶאֱכֹל׃<p>

<span class="reftext"><b>4</b></span>&nbsp;מִשְׁפָּט נִבְחֲרָה־לָּנוּ נֵדְעָה בֵינֵינוּ מַה־טֹּוב׃<p>

<span class="reftext"><b>5</b></span>&nbsp;כִּי־אָמַר אִיֹּוב צָדַקְתִּי וְאֵל הֵסִיר מִשְׁפָּטִי׃<p>

<span class="reftext"><b>6</b></span>&nbsp;עַל־מִשְׁפָּטִי אֲכַזֵּב אָנוּשׁ חִצִּי בְלִי־פָשַׁע׃<p>

<span class="reftext"><b>7</b></span>&nbsp;מִי־גֶבֶר כְּאִיֹּוב יִשְׁתֶּה־לַּעַג כַּמָּיִם׃<p>

<span class="reftext"><b>8</b></span>&nbsp;וְאָרַח לְחֶבְרָה עִם־פֹּעֲלֵי אָוֶן וְלָלֶכֶת עִם־אַנְשֵׁי־רֶשַׁע׃<p>

<span class="reftext"><b>9</b></span>&nbsp;כִּי־אָמַר לֹא יִסְכָּן־גָּבֶר בִּרְצֹתֹו עִם־אֱלֹהִים׃<p>

<span class="reftext"><b>10</b></span>&nbsp;לָכֵן אַנֲשֵׁי* לֵבָב שִׁמְעוּ לִי חָלִלָה לָאֵל מֵרֶשַׁע וְשַׁדַּי מֵעָוֶל׃<p>

<span class="reftext"><b>11</b></span>&nbsp;כִּי פֹעַל אָדָם יְשַׁלֶּם־לֹו וּכְאֹרַח אִישׁ יַמְצִאֶנּוּ׃<p>

<span class="reftext"><b>12</b></span>&nbsp;אַף־אָמְנָם אֵל לֹא־יַרְשִׁיעַ וְשַׁדַּי לֹא־יְעַוֵּת מִשְׁפָּט׃<p>

<span class="reftext"><b>13</b></span>&nbsp;מִי־פָקַד עָלָיו אָרְצָה וּמִי שָׂם תֵּבֵל כֻּלָּהּ׃<p>

<span class="reftext"><b>14</b></span>&nbsp;אִם־יָשִׂים אֵלָיו לִבֹּו רוּחֹו וְנִשְׁמָתֹו אֵלָיו יֶאֱסֹף׃<p>

<span class="reftext"><b>15</b></span>&nbsp;יִגְוַע כָּל־בָּשָׂר יָחַד וְאָדָם עַל־עָפָר יָשׁוּב׃<p>

<span class="reftext"><b>16</b></span>&nbsp;וְאִם־בִּינָה שִׁמְעָה־זֹּאת הַאֲזִינָה לְקֹול מִלָּי׃<p>

<span class="reftext"><b>17</b></span>&nbsp;הַאַף שֹׂונֵא מִשְׁפָּט יַחֲבֹושׁ וְאִם־צַדִּיק כַּבִּיר תַּרְשִׁיעַ׃<p>

<span class="reftext"><b>18</b></span>&nbsp;הַאֲמֹר לְמֶלֶךְ בְּלִיָּעַל רָשָׁע אֶל־נְדִיבִים׃<p>

<span class="reftext"><b>19</b></span>&nbsp;אֲשֶׁר לֹא־נָשָׂא פְּנֵי שָׂרִים וְלֹא נִכַּר־שֹׁועַ לִפְנֵי־דָל כִּי־מַעֲשֵׂה יָדָיו כֻּלָּם׃<p>

<span class="reftext"><b>20</b></span>&nbsp;רֶגַע יָמֻתוּ וַחֲצֹות לָיְלָה יְגֹעֲשׁוּ עָם וְיַעֲבֹרוּ וְיָסִירוּ אַבִּיר לֹא בְיָד׃<p>

<span class="reftext"><b>21</b></span>&nbsp;כִּי־עֵינָיו עַל־דַּרְכֵי־אִישׁ וְכָל־צְעָדָיו* יִרְאֶה׃<p>

<span class="reftext"><b>22</b></span>&nbsp;אֵין־חֹשֶׁךְ וְאֵין צַלְמָוֶת לְהִסָּתֶר שָׁם פֹּעֲלֵי אָוֶן׃<p>

<span class="reftext"><b>23</b></span>&nbsp;כִּי לֹא עַל־אִישׁ יָשִׂים עֹוד לַהֲלֹךְ אֶל־אֵל בַּמִּשְׁפָּט׃<p>

<span class="reftext"><b>24</b></span>&nbsp;יָרֹעַ כַּבִּירִים לֹא־חֵקֶר וַיַּעֲמֵד אֲחֵרִים תַּחְתָּם׃<p>

<span class="reftext"><b>25</b></span>&nbsp;לָכֵן יַכִּיר מַעְבָּדֵיהֶם וְהָפַךְ לַיְלָה וְיִדַּכָּאוּ׃<p>

<span class="reftext"><b>26</b></span>&nbsp;תַּחַת־רְשָׁעִים סְפָקָם בִּמְקֹום רֹאִים׃<p>

<span class="reftext"><b>27</b></span>&nbsp;אֲשֶׁר עַל־כֵּן סָרוּ מֵאַחֲרָיו וְכָל־דְּרָכָיו לֹא הִשְׂכִּילוּ׃<p>

<span class="reftext"><b>28</b></span>&nbsp;לְהָבִיא עָלָיו צַעֲקַת־דָּל וְצַעֲקַת עֲנִיִּים יִשְׁמָע׃<p>

<span class="reftext"><b>29</b></span>&nbsp;וְהוּא יַשְׁקִט וּמִי יַרְשִׁעַ וְיַסְתֵּר פָּנִים וּמִי יְשׁוּרֶנּוּ וְעַל־גֹּוי וְעַל־אָדָם יָחַד׃<p>

<span class="reftext"><b>30</b></span>&nbsp;מִמְּלֹךְ אָדָם חָנֵף מִמֹּקְשֵׁי עָם׃<p>

<span class="reftext"><b>31</b></span>&nbsp;כִּי־אֶל־אֵל הֶאָמַר נָשָׂאתִי לֹא אֶחְבֹּל׃<p>

<span class="reftext"><b>32</b></span>&nbsp;בִּלְעֲדֵי אֶחֱזֶה אַתָּה הֹרֵנִי אִם־עָוֶל פָּעַלְתִּי לֹא אֹסִיף׃<p>

<span class="reftext"><b>33</b></span>&nbsp;הַמֵעִמְּךָ יְשַׁלְמֶנָּה כִּי־מָאַסְתָּ כִּי־אַתָּה תִבְחַר וְלֹא־אָנִי וּמַה־יָדַעְתָּ דַבֵּר׃<p>

<span class="reftext"><b>34</b></span>&nbsp;אַנְשֵׁי לֵבָב יֹאמְרוּ לִי וְגֶבֶר חָכָם שֹׁמֵעַ לִי׃<p>

<span class="reftext"><b>35</b></span>&nbsp;אִיֹּוב לֹא־בְדַעַת יְדַבֵּר וּדְבָרָיו לֹא בְהַשְׂכֵּיל׃<p>

<span class="reftext"><b>36</b></span>&nbsp;אָבִי יִבָּחֵן אִיֹּוב עַד־נֶצַח עַל־תְּשֻׁבֹת בְּאַנְשֵׁי־אָוֶן׃<p>

<span class="reftext"><b>37</b></span>&nbsp;כִּי יֹסִיף עַל־חַטָּאתֹו פֶשַׁע בֵּינֵינוּ יִסְפֹּוק וְיֶרֶב אֲמָרָיו לָאֵל׃ ס<p></div>
</body></html>
