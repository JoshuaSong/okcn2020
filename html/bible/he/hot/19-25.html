<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>
<div style="direction:rtl"><span class="reftext"><b>1</b></span>&nbsp;לְדָוִד אֵלֶיךָ יְהוָה נַפְשִׁי אֶשָּׂא׃<p>

<span class="reftext"><b>2</b></span>&nbsp;אֱלֹהַי בְּךָ בָטַחְתִּי אַל־אֵבֹושָׁה אַל־יַעַלְצוּ אֹיְבַי לִי׃<p>

<span class="reftext"><b>3</b></span>&nbsp;גַּם כָּל־קֹוֶיכָ* לֹא יֵבֹשׁוּ יֵבֹשׁוּ הַבֹּוגְדִים רֵיקָם׃<p>

<span class="reftext"><b>4</b></span>&nbsp;דְּרָכֶיךָ יְהוָה הֹודִיעֵנִי אֹרְחֹותֶיכָ* לַמְּדֵנִי׃<p>

<span class="reftext"><b>5</b></span>&nbsp;הַדְרִיכֵנִי בַאֲמִתֶּךָ וְלַמְּדֵנִי כִּי־אַתָּה אֱלֹהֵי יִשְׁעִי אֹותְךָ קִוִּיתִי כָּל־הַיֹּום׃<p>

<span class="reftext"><b>6</b></span>&nbsp;זְכֹר־רַחֲמֶיךָ יְהוָה וַחֲסָדֶיךָ כִּי מֵעֹולָם הֵמָּה׃<p>

<span class="reftext"><b>7</b></span>&nbsp;חַטֹּאות נְעוּרַי וּפְשָׁעַי אַל־תִּזְכֹּר כְּחַסְדְּךָ זְכָר־לִי־אַתָּה לְמַעַן טוּבְךָ יְהוָה׃<p>

<span class="reftext"><b>8</b></span>&nbsp;טֹוב־וְיָשָׁר יְהוָה עַל־כֵּן יֹורֶה חַטָּאִים בַּדָּרֶךְ׃<p>

<span class="reftext"><b>9</b></span>&nbsp;יַדְרֵךְ עֲנָוִים בַּמִּשְׁפָּט וִילַמֵּד עֲנָוִים דַּרְכֹּו׃<p>

<span class="reftext"><b>10</b></span>&nbsp;כָּל־אָרְחֹות יְהוָה חֶסֶד וֶאֱמֶת לְנֹצְרֵי בְרִיתֹו וְעֵדֹתָיו׃<p>

<span class="reftext"><b>11</b></span>&nbsp;לְמַעַן־שִׁמְךָ יְהוָה וְסָלַחְתָּ לַעֲוֹנִי כִּי רַב־הוּא׃<p>

<span class="reftext"><b>12</b></span>&nbsp;מִי־זֶה הָאִישׁ יְרֵא יְהוָה יֹורֶנּוּ בְּדֶרֶךְ יִבְחָר׃<p>

<span class="reftext"><b>13</b></span>&nbsp;נַפְשֹׁו בְּטֹוב תָּלִין וְזַרְעֹו יִירַשׁ אָרֶץ׃<p>

<span class="reftext"><b>14</b></span>&nbsp;סֹוד יְהוָה לִירֵאָיו וּבְרִיתֹו לְהֹודִיעָם׃<p>

<span class="reftext"><b>15</b></span>&nbsp;עֵינַי תָּמִיד אֶל־יְהוָה כִּי הוּא־יֹוצִיא מֵרֶשֶׁת רַגְלָי׃<p>

<span class="reftext"><b>16</b></span>&nbsp;פְּנֵה־אֵלַי וְחָנֵּנִי כִּי־יָחִיד וְעָנִי אָנִי׃<p>

<span class="reftext"><b>17</b></span>&nbsp;צָרֹות לְבָבִי הִרְחִיבוּ מִמְּצוּקֹותַי הֹוצִיאֵנִי׃<p>

<span class="reftext"><b>18</b></span>&nbsp;רְאֵה עָנְיִי וַעֲמָלִי וְשָׂא לְכָל־חַטֹּאותָי׃<p>

<span class="reftext"><b>19</b></span>&nbsp;רְאֵה־אֹויְבַי כִּי־רָבּוּ וְשִׂנְאַת חָמָס שְׂנֵאוּנִי׃<p>

<span class="reftext"><b>20</b></span>&nbsp;שָׁמְרָה נַפְשִׁי וְהַצִּילֵנִי אַל־אֵבֹושׁ כִּי־חָסִיתִי בָךְ׃<p>

<span class="reftext"><b>21</b></span>&nbsp;תֹּם־וָיֹשֶׁר יִצְּרוּנִי כִּי קִוִּיתִיךָ׃<p>

<span class="reftext"><b>22</b></span>&nbsp;פְּדֵה אֱלֹהִים אֶת־יִשְׂרָאֵל מִכֹּל צָרֹותָיו׃<p></div>
</body></html>
