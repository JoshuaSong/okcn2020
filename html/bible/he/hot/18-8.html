<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>
<div style="direction:rtl"><span class="reftext"><b>1</b></span>&nbsp;וַיַּעַן בִּלְדַּד הַשּׁוּחִי וַיֹאמַר׃<p>

<span class="reftext"><b>2</b></span>&nbsp;עַד־אָן תְּמַלֶּל־אֵלֶּה וְרוּחַ כַּבִּיר אִמְרֵי־פִיךָ׃<p>

<span class="reftext"><b>3</b></span>&nbsp;הַאֵל יְעַוֵּת מִשְׁפָּט וְאִם־שַׁדַּי יְעַוֵּת־צֶדֶק׃<p>

<span class="reftext"><b>4</b></span>&nbsp;אִם־בָּנֶיךָ חָטְאוּ־לֹו וַיְשַׁלְּחֵם בְּיַד־פִּשְׁעָם׃<p>

<span class="reftext"><b>5</b></span>&nbsp;אִם־אַתָּה תְּשַׁחֵר אֶל־אֵל וְאֶל־שַׁדַּי תִּתְחַןָּן׃<p>

<span class="reftext"><b>6</b></span>&nbsp;אִם־זַךְ וְיָשָׁר אָתָּה כִּי־עַתָּה יָעִיר עָלֶיךָ וְשִׁלַּם נְוַת צִדְקֶךָ׃<p>

<span class="reftext"><b>7</b></span>&nbsp;וְהָיָה רֵאשִׁיתְךָ מִצְעָר וְאַחֲרִיתְךָ יִשְׂגֶּה מְאֹד׃<p>

<span class="reftext"><b>8</b></span>&nbsp;כִּי־שְׁאַל־נָא לְדֹר רִישֹׁון וְכֹוןֵן לְחֵקֶר אֲבֹותָם׃<p>

<span class="reftext"><b>9</b></span>&nbsp;כִּי־תְמֹול אֲנַחְנוּ וְלֹא נֵדָע כִּי צֵל יָמֵינוּ עֲלֵי־אָרֶץ׃<p>

<span class="reftext"><b>10</b></span>&nbsp;הֲלֹא־הֵם יֹורוּךָ יֹאמְרוּ לָךְ וּמִלִּבָּם יֹוצִאוּ מִלִּים׃<p>

<span class="reftext"><b>11</b></span>&nbsp;הֲיִגְאֶה־גֹּמֶא בְּלֹא בִצָּה יִשְׂגֶּה־אָחוּ בְלִי־מָיִם׃<p>

<span class="reftext"><b>12</b></span>&nbsp;עֹדֶנּוּ בְאִבֹּו לֹא יִקָּטֵף וְלִפְנֵי כָל־חָצִיר יִיבָשׁ׃<p>

<span class="reftext"><b>13</b></span>&nbsp;כֵּן אָרְחֹות כָּל־שֹׁכְחֵי אֵל וְתִקְוַת חָנֵף תֹּאבֵד׃<p>

<span class="reftext"><b>14</b></span>&nbsp;אֲשֶׁר־יָקֹוט כִּסְלֹו וּבֵית עַכָּבִישׁ מִבְטַחֹו׃<p>

<span class="reftext"><b>15</b></span>&nbsp;יִשָּׁעֵן עַל־בֵּיתֹו וְלֹא יַעֲמֹד יַחֲזִיק בֹּו וְלֹא יָקוּם׃<p>

<span class="reftext"><b>16</b></span>&nbsp;רָטֹב הוּא לִפְנֵי־שָׁמֶשׁ וְעַל* גַּנָּתֹו יֹנַקְתֹּו תֵצֵא׃<p>

<span class="reftext"><b>17</b></span>&nbsp;עַל־גַּל שָׁרָשָׁיו יְסֻבָּכוּ בֵּית אֲבָנִים יֶחֱזֶה׃<p>

<span class="reftext"><b>18</b></span>&nbsp;אִם־יְבַלְּעֶנּוּ מִמְּקֹומֹו וְכִחֶשׁ בֹּו לֹא רְאִיתִיךָ׃<p>

<span class="reftext"><b>19</b></span>&nbsp;הֶן־הוּא מְשֹׂושׂ דַּרְכֹּו וּמֵעָפָר אַחֵר יִצְמָחוּ׃<p>

<span class="reftext"><b>20</b></span>&nbsp;הֶן־אֵל לֹא יִמְאַס־תָּם וְלֹא־יַחֲזִיק בְּיַד־מְרֵעִים׃<p>

<span class="reftext"><b>21</b></span>&nbsp;עַד־יְמַלֵּה שְׂחֹוק פִּיךָ וּשְׂפָתֶיךָ תְרוּעָה׃<p>

<span class="reftext"><b>22</b></span>&nbsp;שֹׂנְאֶיךָ יִלְבְּשׁוּ־בֹשֶׁת וְאֹהֶל רְשָׁעִים אֵינֶנּוּ׃ ף<p></div>
</body></html>
