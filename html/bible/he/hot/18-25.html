<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>
<div style="direction:rtl"><span class="reftext"><b>1</b></span>&nbsp;וַיַּעַן בִּלְדַּד הַשֻּׁחִי וַיֹּאמַר׃<p>

<span class="reftext"><b>2</b></span>&nbsp;הַמְשֵׁל וָפַחַד עִמֹּו עֹשֶׂה שָׁלֹום בִּמְרֹומָיו׃<p>

<span class="reftext"><b>3</b></span>&nbsp;הֲיֵשׁ מִסְפָּר לִגְדוּדָיו וְעַל־מִי לֹא־יָקוּם אֹורֵהוּ׃<p>

<span class="reftext"><b>4</b></span>&nbsp;וּמַה־יִּצְדַּק אֱנֹושׁ עִם־אֵל וּמַה־יִּזְכֶּה יְלוּד אִשָּׁה׃<p>

<span class="reftext"><b>5</b></span>&nbsp;הֵן עַד־יָרֵחַ וְלֹא יַאֲהִיל וְכֹוכָבִים לֹא־זַכּוּ בְעֵינָיו׃<p>

<span class="reftext"><b>6</b></span>&nbsp;אַף כִּי־אֱנֹושׁ רִמָּה וּבֶן־אָדָם תֹּולֵעָה׃ ף<p></div>
</body></html>
