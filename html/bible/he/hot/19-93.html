<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>
<div style="direction:rtl"><span class="reftext"><b>1</b></span>&nbsp;יְהוָה מָלָךְ גֵּאוּת לָבֵשׁ לָבֵשׁ יְהוָה עֹז הִתְאַזָּר אַף־תִּכֹּון תֵּבֵל בַּל־תִּמֹּוט׃<p>

<span class="reftext"><b>2</b></span>&nbsp;נָכֹון כִּסְאֲךָ מֵאָז מֵעֹולָם אָתָּה׃<p>

<span class="reftext"><b>3</b></span>&nbsp;נָשְׂאוּ נְהָרֹות יְהוָה נָשְׂאוּ נְהָרֹות קֹולָם יִשְׂאוּ נְהָרֹות דָּכְיָם׃<p>

<span class="reftext"><b>4</b></span>&nbsp;מִקֹּלֹות מַיִם רַבִּים אַדִּירִים מִשְׁבְּרֵי־יָם אַדִּיר בַּמָּרֹום יְהוָה׃<p>

<span class="reftext"><b>5</b></span>&nbsp;עֵדֹתֶיךָ נֶאֶמְנוּ מְאֹד לְבֵיתְךָ נַאֲוָה־קֹדֶשׁ יְהוָה לְאֹרֶךְ יָמִים׃<p></div>
</body></html>
