<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>
<div style="direction:rtl"><span class="reftext"><b>1</b></span>&nbsp;רוּחִי חֻבָּלָה יָמַי נִזְעָכוּ קְבָרִים לִי׃<p>

<span class="reftext"><b>2</b></span>&nbsp;אִם־לֹא הֲתֻלִים עִמָּדִי וּבְהַמְּרֹותָמ* תָּלַן עֵינִי׃<p>

<span class="reftext"><b>3</b></span>&nbsp;שִׂימָה־נָּא עָרְבֵנִי עִמָּךְ מִי הוּא לְיָדִי יִתָּקֵעַ׃<p>

<span class="reftext"><b>4</b></span>&nbsp;כִּי־לִבָּם צָפַנְתָּ מִּשָּׂכֶל* עַל־כֵּן לֹא תְרֹםֵם׃<p>

<span class="reftext"><b>5</b></span>&nbsp;לְחֵלֶק יַגִּיד רֵעִים וְעֵינֵי בָנָיו תִּכְלֶנָה׃<p>

<span class="reftext"><b>6</b></span>&nbsp;וְהִצִּגַנִי לִמְשֹׁל עַמִּים וְתֹפֶת לְפָנִים אֶהְיֶה׃<p>

<span class="reftext"><b>7</b></span>&nbsp;וַתֵּכַהּ מִכַּעַשׂ עֵינִי וִיצֻרַי כַּצֵּל כֻּלָּם׃<p>

<span class="reftext"><b>8</b></span>&nbsp;יָשֹׁמּוּ יְשָׁרִים עַל־זֹאת וְנָקִי עַל־חָנֵף יִתְעֹרָר׃<p>

<span class="reftext"><b>9</b></span>&nbsp;וְיֹאחֵז צַדִּיק דַּרְכֹּו וּטֳהָר־יָדַיִם יֹסִיף אֹמֶץ׃<p>

<span class="reftext"><b>10</b></span>&nbsp;וְאוּלָם כֻּלָּם תָּשֻׁבוּ וּבֹאוּ נָא וְלֹא־אֶמְצָא בָכֶם חָכָם׃<p>

<span class="reftext"><b>11</b></span>&nbsp;יָמַי עָבְרוּ זִמֹּתַי נִתְּקוּ מֹורָשֵׁי לְבָבִי׃<p>

<span class="reftext"><b>12</b></span>&nbsp;לַיְלָה לְיֹום יָשִׂימוּ אֹור קָרֹוב מִפְּנֵי־חֹשֶׁךְ׃<p>

<span class="reftext"><b>13</b></span>&nbsp;אִם־אֲקַוֶּה שְׁאֹול בֵּיתִי בַּחֹשֶׁךְ רִפַּדְתִּי יְצוּעָי׃<p>

<span class="reftext"><b>14</b></span>&nbsp;לַשַּׁחַת קָרָאתִי אָבִי אָתָּה אִמִּי וַאֲחֹתִי לָרִמָּה׃<p>

<span class="reftext"><b>15</b></span>&nbsp;וְאַיֵּה אֵפֹו תִקְוָתִי וְתִקְוָתִי מִי יְשׁוּרֶנָּה׃<p>

<span class="reftext"><b>16</b></span>&nbsp;בַּדֵּי שְׁאֹל תֵּרַדְנָה אִם־יַחַד עַל־עָפָר נָחַת׃ ס<p></div>
</body></html>
