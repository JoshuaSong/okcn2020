<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>
<div style="direction:rtl"><span class="reftext"><b>1</b></span>&nbsp;קְרָא־נָא הֲיֵשׁ עֹונֶךָּ וְאֶל־מִי מִקְּדֹשִׁימ* תִּפְנֶה׃<p>

<span class="reftext"><b>2</b></span>&nbsp;כִּי־לֶאֱוִיל יַהֲרָג־כָּעַשׂ וּפֹתֶה תָּמִית קִנְאָה׃<p>

<span class="reftext"><b>3</b></span>&nbsp;אֲנִי־רָאִיתִי אֱוִיל מַשְׁרִישׁ וָאֶקֹּוב נָוֵהוּ פִתְאֹם׃<p>

<span class="reftext"><b>4</b></span>&nbsp;יִרְחֲקוּ בָנָיו מִיֶּשַׁע וְיִדַּכְּאוּ בַשַּׁעַר וְאֵין מַצִּיל׃<p>

<span class="reftext"><b>5</b></span>&nbsp;אֲשֶׁר קְצִירֹו רָעֵב יֹאכֵל וְאֶל־מִצִּנִּים יִקָּחֵהוּ וְשָׁאַף צַמִּים חֵילָם׃<p>

<span class="reftext"><b>6</b></span>&nbsp;כִּי לֹא־יֵצֵא מֵעָפָר אָוֶן וּמֵאֲדָמָה לֹא־יִצְמַח עָמָל׃<p>

<span class="reftext"><b>7</b></span>&nbsp;כִּי־אָדָם לְעָמָל יוּלָּד וּבְנֵי־רֶשֶׁף יַגְבִּיהוּ עוּף׃<p>

<span class="reftext"><b>8</b></span>&nbsp;אוּלָם אֲנִי אֶדְרֹשׁ אֶל־אֵל וְאֶל־אֱלֹהִים אָשִׂים דִּבְרָתִי׃<p>

<span class="reftext"><b>9</b></span>&nbsp;עֹשֶׂה גְדֹלֹות וְאֵין חֵקֶר נִפְלָאֹות עַד־אֵין מִסְפָּר׃<p>

<span class="reftext"><b>10</b></span>&nbsp;הַנֹּתֵן מָטָר עַל־פְּנֵי־אָרֶץ וְשֹׁלֵחַ מַיִם עַל־פְּנֵי חוּצֹות׃<p>

<span class="reftext"><b>11</b></span>&nbsp;לָשׂוּם שְׁפָלִים לְמָרֹום וְקֹדְרִים שָׂגְבוּ יֶשַׁע׃<p>

<span class="reftext"><b>12</b></span>&nbsp;מֵפֵר מַחְשְׁבֹות עֲרוּמִים וְלֹא־תַעֲשֶׂינָה יְדֵיהֶם תּוּשִׁיָּה׃<p>

<span class="reftext"><b>13</b></span>&nbsp;לֹכֵד חֲכָמִים בְּעָרְםָם וַעֲצַת נִפְתָּלִים נִמְהָרָה׃<p>

<span class="reftext"><b>14</b></span>&nbsp;יֹוםָם יְפַגְּשׁוּ־חֹשֶׁךְ וְכַלַּיְלָה יְמַשְׁשׁוּ בַצָּהֳרָיִם׃<p>

<span class="reftext"><b>15</b></span>&nbsp;וַיֹּשַׁע מֵחֶרֶב מִפִּיהֶם וּמִיַּד חָזָק אֶבְיֹון׃<p>

<span class="reftext"><b>16</b></span>&nbsp;וַתְּהִי לַדַּל תִּקְוָה וְעֹלָתָה קָפְצָה פִּיהָ׃<p>

<span class="reftext"><b>17</b></span>&nbsp;הִנֵּה אַשְׁרֵי אֱנֹושׁ יֹוכִחֶנּוּ אֱלֹוהַּ וּמוּסַר שַׁדַּי אַל־תִּמְאָס׃<p>

<span class="reftext"><b>18</b></span>&nbsp;כִּי הוּא יַכְאִיב וְיֶחְבָּשׁ יִמְחַץ [כ= וְיָדֹו] [ק= וְיָדָיו] תִּרְפֶּינָה׃<p>

<span class="reftext"><b>19</b></span>&nbsp;בְּשֵׁשׁ צָרֹות יַצִּילֶךָּ וּבְשֶׁבַע לֹא־יִגַּע בְּךָ רָע׃<p>

<span class="reftext"><b>20</b></span>&nbsp;בְּרָעָב פָּדְךָ מִמָּוֶת וּבְמִלְחָמָה מִידֵי חָרֶב׃<p>

<span class="reftext"><b>21</b></span>&nbsp;בְּשֹׁוט לָשֹׁון תֵּחָבֵא וְלֹא־תִירָא מִשֹּׁד כִּי יָבֹוא׃<p>

<span class="reftext"><b>22</b></span>&nbsp;לְשֹׁד וּלְכָפָן תִּשְׂחָק וּמֵחַיַּת הָאָרֶץ אַל־תִּירָא׃<p>

<span class="reftext"><b>23</b></span>&nbsp;כִּי עִם־אַבְנֵי הַשָּׂדֶה בְרִיתֶךָ וְחַיַּת הַשָּׂדֶה הָשְׁלְמָה־לָךְ׃<p>

<span class="reftext"><b>24</b></span>&nbsp;וְיָדַעְתָּ כִּי־שָׁלֹום אָהֳלֶךָ וּפָקַדְתָּ נָוְךָ וְלֹא תֶחֱטָא׃<p>

<span class="reftext"><b>25</b></span>&nbsp;וְיָדַעְתָּ כִּי־רַב זַרְעֶךָ וְצֶאֱצָאֶיךָ כְּעֵשֶׂב הָאָרֶץ׃<p>

<span class="reftext"><b>26</b></span>&nbsp;תָּבֹוא בְכֶלַח אֱלֵי־קָבֶר כַּעֲלֹות גָּדִישׁ בְּעִתֹּו׃<p>

<span class="reftext"><b>27</b></span>&nbsp;הִנֵּה־זֹאת חֲקַרְנוּהָ כֶּן־הִיא שְׁמָעֶנָּה וְאַתָּה דַע־לָךְ׃ ף<p></div>
</body></html>
