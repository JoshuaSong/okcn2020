<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>
<div style="direction:rtl"><span class="reftext"><b>1</b></span>&nbsp;אַל־תְּקַנֵּא בְּאַנְשֵׁי רָעָה וְאַל־[כ= תִּתְאָו] [ק= תִּתְאָיו] לִהְיֹות אִתָּם׃<p>

<span class="reftext"><b>2</b></span>&nbsp;כִּי־שֹׁד יֶהְגֶּה לִבָּם וְעָמָל שִׂפְתֵיהֶם תְּדַבֵּרְנָה׃<p>

<span class="reftext"><b>3</b></span>&nbsp;בְּחָכְמָה יִבָּנֶה בָּיִת וּבִתְבוּנָה יִתְכֹּוןָן׃<p>

<span class="reftext"><b>4</b></span>&nbsp;וּבְדַעַת חֲדָרִים יִמָּלְאוּ כָּל־הֹון יָקָר וְנָעִים׃<p>

<span class="reftext"><b>5</b></span>&nbsp;גֶּבֶר־חָכָם בַּעֹוז וְאִישׁ־דַּעַת מְאַמֶּץ־כֹּחַ׃<p>

<span class="reftext"><b>6</b></span>&nbsp;כִּי בְתַחְבֻּלֹות תַּעֲשֶׂה־לְּךָ מִלְחָמָה וּתְשׁוּעָה בְּרֹב יֹועֵץ׃<p>

<span class="reftext"><b>7</b></span>&nbsp;רָאמֹות לֶאֱוִיל חָכְמֹות בַּשַּׁעַר לֹא יִפְתַּח־פִּיהוּ׃<p>

<span class="reftext"><b>8</b></span>&nbsp;מְחַשֵּׁב לְהָרֵעַ לֹו בַּעַל־מְזִמֹּות יִקְרָאוּ׃<p>

<span class="reftext"><b>9</b></span>&nbsp;זִמַּת אִוֶּלֶת חַטָּאת וְתֹועֲבַת לְאָדָם לֵץ׃<p>

<span class="reftext"><b>10</b></span>&nbsp;הִתְרַפִּיתָ בְּיֹום צָרָה צַר כֹּחֶכָה׃<p>

<span class="reftext"><b>11</b></span>&nbsp;הַצֵּל לְקֻחִים לַמָּוֶת וּמָטִים לַהֶרֶג אִם־תַּחְשֹׂוךְ׃<p>

<span class="reftext"><b>12</b></span>&nbsp;כִּי־תֹאמַר הֵן לֹא־יָדַעְנוּ זֶה הֲלֹא־תֹכֵן לִבֹּות הוּא־יָבִין וְנֹצֵר נַפְשְׁךָ הוּא יֵדָע וְהֵשִׁיב לְאָדָם כְּפָעֳלֹו׃<p>

<span class="reftext"><b>13</b></span>&nbsp;אֱכָל־בְּנִי דְבַשׁ כִּי־טֹוב וְנֹפֶת מָתֹוק עַל־חִךֶּךָ׃<p>

<span class="reftext"><b>14</b></span>&nbsp;כֵּן דְּעֶה חָכְמָה לְנַפְשֶׁךָ אִם־מָצָאתָ וְיֵשׁ אַחֲרִית וְתִקְוָתְךָ לֹא תִכָּרֵת׃ ף<p>

<span class="reftext"><b>15</b></span>&nbsp;אַל־תֶּאֱרֹב רָשָׁע לִנְוֵה צַדִּיק אַל־תְּשַׁדֵּד רִבְצֹו׃<p>

<span class="reftext"><b>16</b></span>&nbsp;כִּי שֶׁבַע יִפֹּול צַדִּיק וָקָם וּרְשָׁעִים יִכָּשְׁלוּ בְרָעָה׃<p>

<span class="reftext"><b>17</b></span>&nbsp;בִּנְפֹל [כ= אֹויְבֶיךָ] [ק= אֹויִבְךָ] אַל־תִּשְׂמָח וּבִכָּשְׁלֹו אַל־יָגֵל לִבֶּךָ׃<p>

<span class="reftext"><b>18</b></span>&nbsp;פֶּן־יִרְאֶה יְהוָה וְרַע בְּעֵינָיו וְהֵשִׁיב מֵעָלָיו אַפֹּו׃<p>

<span class="reftext"><b>19</b></span>&nbsp;אַל־תִּתְחַר בַּמְּרֵעִים אַל־תְּקַנֵּא בָּרְשָׁעִים׃<p>

<span class="reftext"><b>20</b></span>&nbsp;כִּי לֹא־תִהְיֶה אַחֲרִית לָרָע נֵר רְשָׁעִים יִדְעָךְ׃<p>

<span class="reftext"><b>21</b></span>&nbsp;יְרָא־אֶת־יְהוָה בְּנִי וָמֶלֶךְ עִם־שֹׁונִים אַל־תִּתְעָרָב׃<p>

<span class="reftext"><b>22</b></span>&nbsp;כִּי־פִתְאֹם יָקוּם אֵידָם וּפִיד שְׁנֵיהֶם מִי יֹודֵעַ׃ ס<p>

<span class="reftext"><b>23</b></span>&nbsp;גַּם־אֵלֶּה לַחֲכָמִים הַכֵּר־פָּנִים בְּמִשְׁפָּט בַּל־טֹוב׃<p>

<span class="reftext"><b>24</b></span>&nbsp;אֹמֵר לְרָשָׁע צַדִּיק אָתָּה יִקְּבֻהוּ עַמִּים יִזְעָמוּהוּ לְאֻמִּים׃<p>

<span class="reftext"><b>25</b></span>&nbsp;וְלַמֹּוכִיחִים יִנְעָם וַעֲלֵיהֶם תָּבֹוא בִרְכַּת־טֹוב׃<p>

<span class="reftext"><b>26</b></span>&nbsp;שְׂפָתַיִם יִשָּׁק מֵשִׁיב דְּבָרִים נְכֹחִים׃<p>

<span class="reftext"><b>27</b></span>&nbsp;הָכֵן בַּחוּץ מְלַאכְתֶּךָ וְעַתְּדָהּ בַּשָּׂדֶה לָךְ אַחַר וּבָנִיתָ בֵיתֶךָ׃ ף<p>

<span class="reftext"><b>28</b></span>&nbsp;אַל־תְּהִי עֵד־חִנָּם בְּרֵעֶךָ וַהֲפִתִּיתָ בִּשְׂפָתֶיךָ׃<p>

<span class="reftext"><b>29</b></span>&nbsp;אַל־תֹּאמַר כַּאֲשֶׁר עָשָׂה־לִי כֵּן אֶעֱשֶׂה־לֹּו אָשִׁיב לָאִישׁ כְּפָעֳלֹו׃<p>

<span class="reftext"><b>30</b></span>&nbsp;עַל־שְׂדֵה אִישׁ־עָצֵל עָבַרְתִּי וְעַל־כֶּרֶם אָדָם חֲסַר־לֵב׃<p>

<span class="reftext"><b>31</b></span>&nbsp;וְהִנֵּה עָלָה כֻלֹּו קִמְּשֹׂנִים כָּסּוּ פָנָיו חֲרֻלִּים וְגֶדֶר אֲבָנָיו נֶהֱרָסָה׃<p>

<span class="reftext"><b>32</b></span>&nbsp;וָאֶחֱזֶה אָנֹכִי אָשִׁית לִבִּי רָאִיתִי לָקַחְתִּי מוּסָר׃<p>

<span class="reftext"><b>33</b></span>&nbsp;מְעַט שֵׁנֹות מְעַט תְּנוּמֹות מְעַט חִבֻּק יָדַיִם לִשְׁכָּב׃<p>

<span class="reftext"><b>34</b></span>&nbsp;וּבָא־מִתְהַלֵּךְ רֵישֶׁךָ וּמַחְסֹרֶיךָ כְּאִישׁ מָגֵן׃ ף<p></div>
</body></html>
