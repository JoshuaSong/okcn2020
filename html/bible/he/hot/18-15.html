<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>
<div style="direction:rtl"><span class="reftext"><b>1</b></span>&nbsp;וַיַּעַן אֱלִיפַז הַתֵּימָנִי וַיֹּאמַר׃<p>

<span class="reftext"><b>2</b></span>&nbsp;הֶחָכָם יַעֲנֶה דַעַת־רוּחַ וִימַלֵּא קָדִים בִּטְנֹו׃<p>

<span class="reftext"><b>3</b></span>&nbsp;הֹוכֵחַ בְּדָבָר לֹא יִסְכֹּון וּמִלִּים לֹא־יֹועִיל בָּם׃<p>

<span class="reftext"><b>4</b></span>&nbsp;אַף־אַתָּה תָּפֵר יִרְאָה וְתִגְרַע שִׂיחָה לִפְנֵי־אֵל׃<p>

<span class="reftext"><b>5</b></span>&nbsp;כִּי יְאַלֵּף עֲוֹנְךָ פִיךָ וְתִבְחַר לְשֹׁון עֲרוּמִים׃<p>

<span class="reftext"><b>6</b></span>&nbsp;יַרְשִׁיעֲךָ פִיךָ וְלֹא־אָנִי וּשְׂפָתֶיךָ יַעֲנוּ־בָךְ׃<p>

<span class="reftext"><b>7</b></span>&nbsp;הֲרִאישֹׁון אָדָם תִּוָּלֵד וְלִפְנֵי גְבָעֹות חֹולָלְתָּ׃<p>

<span class="reftext"><b>8</b></span>&nbsp;הַבְסֹוד אֱלֹוהַ תִּשְׁמָע וְתִגְרַע אֵלֶיךָ חָכְמָה׃<p>

<span class="reftext"><b>9</b></span>&nbsp;מַה־יָּדַעְתָּ וְלֹא נֵדָע תָּבִין וְלֹא־עִמָּנוּ הוּא׃<p>

<span class="reftext"><b>10</b></span>&nbsp;גַּם־שָׂב גַּם־יָשִׁישׁ בָּנוּ כַּבִּיר מֵאָבִיךָ יָמִים׃<p>

<span class="reftext"><b>11</b></span>&nbsp;הַמְעַט מִמְּךָ תַּנְחֻמֹות אֵל וְדָבָר לָאַט עִמָּךְ׃<p>

<span class="reftext"><b>12</b></span>&nbsp;מַה־יִּקָּחֲךָ לִבֶּךָ וּמַה־יִּרְזְמוּן עֵינֶיךָ׃<p>

<span class="reftext"><b>13</b></span>&nbsp;כִּי־תָשִׁיב אֶל־אֵל רוּחֶךָ וְהֹצֵאתָ מִפִּיךָ מִלִּין׃<p>

<span class="reftext"><b>14</b></span>&nbsp;מָה־אֱנֹושׁ כִּי־יִזְכֶּה וְכִי־יִצְדַּק יְלוּד אִשָּׁה׃<p>

<span class="reftext"><b>15</b></span>&nbsp;הֵן [כ= בִּקְדֹשֹׁו] [ק= בִּקְדֹשָׁיו] לֹא יַאֲמִין וְשָׁמַיִם לֹא־זַכּוּ בְעֵינָיו׃<p>

<span class="reftext"><b>16</b></span>&nbsp;אַף כִּי־נִתְעָב וְנֶאֱלָח אִישׁ־שֹׁתֶה כַמַּיִם עַוְלָה׃<p>

<span class="reftext"><b>17</b></span>&nbsp;אֲחַוְכָ* שְׁמַע־לִי וְזֶה־חָזִיתִי וַאֲסַפֵּרָה׃<p>

<span class="reftext"><b>18</b></span>&nbsp;אֲשֶׁר־חֲכָמִים יַגִּידוּ וְלֹא כִחֲדוּ מֵאֲבֹותָם׃<p>

<span class="reftext"><b>19</b></span>&nbsp;לָהֶם לְבַדָּם נִתְּנָה הָאָרֶץ וְלֹא־עָבַר זָר בְּתֹוכָם׃<p>

<span class="reftext"><b>20</b></span>&nbsp;כָּל־יְמֵי רָשָׁע הוּא מִתְחֹולֵל וּמִסְפַּר שָׁנִים נִצְפְּנוּ לֶעָרִיץ׃<p>

<span class="reftext"><b>21</b></span>&nbsp;קֹול־פְּחָדִים בְּאָזְנָיו בַּשָּׁלֹום שֹׁודֵד יְבֹואֶנּוּ׃<p>

<span class="reftext"><b>22</b></span>&nbsp;לֹא־יַאֲמִין שׁוּב מִנִּי־חֹשֶׁךְ [כ= וְצָפוּ] [ק= וְצָפוּי] הוּא אֱלֵי־חָרֶב׃<p>

<span class="reftext"><b>23</b></span>&nbsp;נֹדֵד הוּא לַלֶּחֶם אַיֵּה יָדַע כִּי־נָכֹון בְּיָדֹו יֹום־חֹשֶׁךְ׃<p>

<span class="reftext"><b>24</b></span>&nbsp;יְבַעֲתֻהוּ צַר וּמְצוּקָה תִּתְקְפֵהוּ כְּמֶלֶךְ עָתִיד לַכִּידֹור׃<p>

<span class="reftext"><b>25</b></span>&nbsp;כִּי־נָטָה אֶל־אֵל יָדֹו וְאֶל־שַׁדַּי יִתְגַּבָּר׃<p>

<span class="reftext"><b>26</b></span>&nbsp;יָרוּץ אֵלָיו בְּצַוָּאר בַּעֲבִי גַּבֵּי מָגִנָּיו׃<p>

<span class="reftext"><b>27</b></span>&nbsp;כִּי־כִסָּה פָנָיו בְּחֶלְבֹּו וַיַּעַשׂ פִּימָה עֲלֵי־כָסֶל׃<p>

<span class="reftext"><b>28</b></span>&nbsp;וַיִּשְׁכֹּון עָרִים נִכְחָדֹות בָּתִּים לֹא־יֵשְׁבוּ לָמֹו אֲשֶׁר הִתְעַתְּדוּ לְגַלִּים׃<p>

<span class="reftext"><b>29</b></span>&nbsp;לֹא־יֶעְשַׁר וְלֹא־יָקוּם חֵילֹו וְלֹא־יִטֶּה לָאָרֶץ מִנְלָם׃<p>

<span class="reftext"><b>30</b></span>&nbsp;לֹא־יָסוּר מִנִּי־חֹשֶׁךְ יֹנַקְתֹּו תְּיַבֵּשׁ שַׁלְהָבֶת וְיָסוּר בְּרוּחַ פִּיו׃<p>

<span class="reftext"><b>31</b></span>&nbsp;אַל־יַאֲמֵן [כ= בַּשֹּׁו] [ק= בַּשָּׁיו] נִתְעָה כִּי־שָׁוְא תִּהְיֶה תְמוּרָתֹו׃<p>

<span class="reftext"><b>32</b></span>&nbsp;בְּלֹא־יֹומֹו תִּמָּלֵא וְכִפָּתֹו לֹא רַעֲנָנָה׃<p>

<span class="reftext"><b>33</b></span>&nbsp;יַחְמֹס כַּגֶּפֶן בִּסְרֹו וְיַשְׁלֵךְ כַּזַּיִת נִצָּתֹו׃<p>

<span class="reftext"><b>34</b></span>&nbsp;כִּי־עֲדַת חָנֵף גַּלְמוּד וְאֵשׁ אָכְלָה אָהֳלֵי־שֹׁחַד׃<p>

<span class="reftext"><b>35</b></span>&nbsp;הָרֹה עָמָל וְיָלֹד* אָוֶן וּבִטְנָם תָּכִין מִרְמָה׃ ס<p></div>
</body></html>
