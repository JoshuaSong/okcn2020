<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>
<div style="direction:rtl"><span class="reftext"><b>1</b></span>&nbsp;וַיַּעַן אִיֹּוב וַיֹּאמַר׃<p>

<span class="reftext"><b>2</b></span>&nbsp;גַּם־הַיֹּום מְרִי שִׂחִי יָדִי כָּבְדָה עַל־אַנְחָתִי׃<p>

<span class="reftext"><b>3</b></span>&nbsp;מִי־יִתֵּן יָדַעְתִּי וְאֶמְצָאֵהוּ אָבֹוא עַד־תְּכוּנָתֹו׃<p>

<span class="reftext"><b>4</b></span>&nbsp;אֶעֶרְכָה לְפָנָיו מִשְׁפָּט וּפִי אֲמַלֵּא תֹוכָחֹות׃<p>

<span class="reftext"><b>5</b></span>&nbsp;אֵדְעָה מִלִּים יַעֲנֵנִי וְאָבִינָה מַה־יֹּאמַר לִי׃<p>

<span class="reftext"><b>6</b></span>&nbsp;הַבְּרָב־כֹּחַ יָרִיב עִמָּדִי לֹא אַךְ־הוּא יָשִׂם בִּי׃<p>

<span class="reftext"><b>7</b></span>&nbsp;שָׁם יָשָׁר נֹוכָח עִמֹּו וַאֲפַלְּטָה לָנֶצַח מִשֹּׁפְטִי׃<p>

<span class="reftext"><b>8</b></span>&nbsp;הֵן קֶדֶם אֶהֱלֹךְ וְאֵינֶנּוּ וְאָחֹור וְלֹא־אָבִין לֹו׃<p>

<span class="reftext"><b>9</b></span>&nbsp;שְׂמֹאול בַּעֲשֹׂתֹו וְלֹא־אָחַז יַעְטֹף יָמִין וְלֹא אֶרְאֶה׃<p>

<span class="reftext"><b>10</b></span>&nbsp;כִּי־יָדַע דֶּרֶךְ עִמָּדִי בְּחָנַנִי כַּזָּהָב אֵצֵא׃<p>

<span class="reftext"><b>11</b></span>&nbsp;בַּאֲשֻׁרֹו אָחֲזָה רַגְלִי דַּרְכֹּו שָׁמַרְתִּי וְלֹא־אָט׃<p>

<span class="reftext"><b>12</b></span>&nbsp;מִצְוַת שְׂפָתָיו וְלֹא אָמִישׁ מֵחֻקִּי צָפַנְתִּי אִמְרֵי־פִיו׃<p>

<span class="reftext"><b>13</b></span>&nbsp;וְהוּא בְאֶחָד וּמִי יְשִׁיבֶנּוּ וְנַפְשֹׁו אִוְּתָה וַיָּעַשׂ׃<p>

<span class="reftext"><b>14</b></span>&nbsp;כִּי יַשְׁלִים חֻקִּי וְכָהֵנָּה רַבֹּות עִמֹּו׃<p>

<span class="reftext"><b>15</b></span>&nbsp;עַל־כֵּן מִפָּנָיו אֶבָּהֵל אֶתְבֹּוןֵן וְאֶפְחַד מִמֶּנּוּ׃<p>

<span class="reftext"><b>16</b></span>&nbsp;וְאֵל הֵרַךְ לִבִּי וְשַׁדַּי הִבְהִילָנִי׃<p>

<span class="reftext"><b>17</b></span>&nbsp;כִּי־לֹא נִצְמַתִּי מִפְּנֵי־חֹשֶׁךְ וּמִפָּנַי כִּסָּה־אֹפֶל׃<p></div>
</body></html>
