<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>
<div style="direction:rtl"><span class="reftext"><b>1</b></span>&nbsp;שִׁיר הַמַּעֲלֹות רַבַּת צְרָרוּנִי מִנְּעוּרַי יֹאמַר־נָא יִשְׂרָאֵל׃<p>

<span class="reftext"><b>2</b></span>&nbsp;רַבַּת צְרָרוּנִי מִנְּעוּרָי גַּם לֹא־יָכְלוּ לִי׃<p>

<span class="reftext"><b>3</b></span>&nbsp;עַל־גַּבִּי חָרְשׁוּ חֹרְשִׁים הֶאֱרִיכוּ [כ= לְמַעֲנֹותָם] [ק= לְמַעֲנִיתָם]׃<p>

<span class="reftext"><b>4</b></span>&nbsp;יְהוָה צַדִּיק קִץֵּץ עֲבֹות רְשָׁעִים׃<p>

<span class="reftext"><b>5</b></span>&nbsp;יֵבֹשׁוּ וְיִסֹּגוּ אָחֹור כֹּל שֹׂנְאֵי צִיֹּון׃<p>

<span class="reftext"><b>6</b></span>&nbsp;יִהְיוּ כַּחֲצִיר גַּגֹּות שֶׁקַּדְמַת שָׁלַף יָבֵשׁ׃<p>

<span class="reftext"><b>7</b></span>&nbsp;שֶׁלֹּא מִלֵּא כַפֹּו קֹוצֵר וְחִצְנֹו מְעַמֵּר׃<p>

<span class="reftext"><b>8</b></span>&nbsp;וְלֹא אָמְרוּ הָעֹבְרִים בִּרְכַּת־יְהוָה אֲלֵיכֶם בֵּרַכְנוּ אֶתְכֶם בְּשֵׁם יְהוָה׃<p></div>
</body></html>
