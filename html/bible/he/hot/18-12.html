<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>
<div style="direction:rtl"><span class="reftext"><b>1</b></span>&nbsp;וַיַּעַן אִיֹּוב וַיֹּאמַר׃<p>

<span class="reftext"><b>2</b></span>&nbsp;אָמְנָם כִּי אַתֶּם־עָם וְעִםָּכֶם תָּמוּת חָכְמָה׃<p>

<span class="reftext"><b>3</b></span>&nbsp;גַּם־לִי לֵבָב כְּמֹוכֶמ* לֹא־נֹפֵל אָנֹכִי םִכֶּם וְאֶת־מִי־אֵין כְּמֹו־אֵלֶּה׃<p>

<span class="reftext"><b>4</b></span>&nbsp;שְׂחֹק לְרֵעֵהוּ אֶהְיֶה קֹרֵא לֶאֱלֹוהַּ וַיַּעֲנֵהוּ שְׂחֹוק צַדִּיק תָּמִים׃<p>

<span class="reftext"><b>5</b></span>&nbsp;לַפִּיד בּוּז לְעַשְׁתּוּת שַׁאֲןָן נָכֹון לְמֹועֲדֵי רָגֶל׃<p>

<span class="reftext"><b>6</b></span>&nbsp;יִשְׁלָיוּ אֹהָלִים לְשֹׁדְדִימ* וּבַטֻּחֹות לְמַרְגִּיזֵי אֵל לַאֲשֶׁר הֵבִיא אֱלֹוהַּ בְּיָדֹו׃<p>

<span class="reftext"><b>7</b></span>&nbsp;וְאוּלָם שְׁאַל־נָא בְהֵמֹות וְתֹרֶךָּ וְעֹוף הַשָּׁמַיִם וְיַגֶּד־לָךְ׃<p>

<span class="reftext"><b>8</b></span>&nbsp;אֹו שִׂיחַ לָאָרֶץ וְתֹרֶךָּ וִיסַפְּרוּ לְךָ דְּגֵי הַיָּם׃<p>

<span class="reftext"><b>9</b></span>&nbsp;מִי לֹא־יָדַע בְּכָל־אֵלֶּה כִּי יַד־יְהוָה עָשְׂתָה זֹּאת׃<p>

<span class="reftext"><b>10</b></span>&nbsp;אֲשֶׁר בְּיָדֹו נֶפֶשׁ כָּל־חָי וְרוּחַ כָּל־בְּשַׂר־אִישׁ׃<p>

<span class="reftext"><b>11</b></span>&nbsp;הֲלֹא־אֹזֶן מִלִּין תִּבְחָן וְחֵךְ אֹכֶל יִטְעַם־לֹו׃<p>

<span class="reftext"><b>12</b></span>&nbsp;בִּישִׁישִׁים חָכְמָה וְאֹרֶךְ יָמִים תְּבוּנָה׃<p>

<span class="reftext"><b>13</b></span>&nbsp;עִמֹּו חָכְמָה וּגְבוּרָה לֹו עֵצָה וּתְבוּנָה׃<p>

<span class="reftext"><b>14</b></span>&nbsp;הֵן יַהֲרֹוס וְלֹא יִבָּנֶה יִסְגֹּר עַל־אִישׁ וְלֹא יִפָּתֵחַ׃<p>

<span class="reftext"><b>15</b></span>&nbsp;הֵן יַעְצֹר בַּמַּיִם וְיִבָשׁוּ וִישַׁלְּחֵם וְיַהַפְכוּ אָרֶץ׃<p>

<span class="reftext"><b>16</b></span>&nbsp;עִמֹּו עֹז וְתוּשִׁיָּה לֹו שֹׁגֵג וּמַשְׁגֶּה׃<p>

<span class="reftext"><b>17</b></span>&nbsp;מֹולִיךְ יֹועֲצִים שֹׁולָל וְשֹׁפְטִים יְהֹולֵל׃<p>

<span class="reftext"><b>18</b></span>&nbsp;מוּסַר מְלָכִים פִּתֵּחַ וַיֶּאְסֹר אֵזֹור בְּמָתְנֵיהֶם׃<p>

<span class="reftext"><b>19</b></span>&nbsp;מֹולִיךְ כֹּהֲנִים שֹׁולָל וְאֵתָנִים יְסַלֵּף׃<p>

<span class="reftext"><b>20</b></span>&nbsp;מֵסִיר שָׂפָה לְנֶאֱמָנִים וְטַעַם זְקֵנִים יִקָּח׃<p>

<span class="reftext"><b>21</b></span>&nbsp;שֹׁופֵךְ בּוּז עַל־נְדִיבִים וּמְזִיחַ אֲפִיקִים רִפָּה׃<p>

<span class="reftext"><b>22</b></span>&nbsp;מְגַלֶּה עֲמֻקֹות מִנִּי־חֹשֶׁךְ וַיֹּצֵא לָאֹור צַלְמָוֶת׃<p>

<span class="reftext"><b>23</b></span>&nbsp;מַשְׂגִּיא לַגֹּויִם וַיְאַבְּדֵם שֹׁטֵחַ לַגֹּויִם וַיַּנְחֵם׃<p>

<span class="reftext"><b>24</b></span>&nbsp;מֵסִיר לֵב רָאשֵׁי עַם־הָאָרֶץ וַיַּתְעֵם בְּתֹהוּ לֹא־דָרֶךְ׃<p>

<span class="reftext"><b>25</b></span>&nbsp;יְמַשְׁשׁוּ־חֹשֶׁךְ וְלֹא־אֹור וַיַּתְעֵם כַּשִּׁכֹּור׃<p></div>
</body></html>
