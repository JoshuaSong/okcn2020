<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>
<div style="direction:rtl"><span class="reftext"><b>1</b></span>&nbsp;וַיַּעַן־יְהוָה אֶת־אִיֹּוב [כ= מִנם] [ק= מִן] [כ= הַסְּעָרָה] [ק= הַסְּעָרָה] וַיֹּאמַר׃<p>

<span class="reftext"><b>2</b></span>&nbsp;מִי זֶה מַחְשִׁיךְ עֵצָה בְמִלִּינ* בְּלִי־דָעַת׃<p>

<span class="reftext"><b>3</b></span>&nbsp;אֱזָר־נָא כְגֶבֶר חֲלָצֶיךָ וְאֶשְׁאָלְךָ וְהֹודִיעֵנִי׃<p>

<span class="reftext"><b>4</b></span>&nbsp;אֵיפֹה הָיִיתָ בְּיָסְדִי־אָרֶץ הַגֵּד אִם־יָדַעְתָּ בִינָה׃<p>

<span class="reftext"><b>5</b></span>&nbsp;מִי־שָׂם מְמַדֶּיהָ כִּי תֵדָע אֹו מִי־נָטָה עָלֶיהָ קָּו׃<p>

<span class="reftext"><b>6</b></span>&nbsp;עַל־מָה אֲדָנֶיהָ הָטְבָּעוּ אֹו מִי־יָרָה אֶבֶן פִּנָּתָהּ׃<p>

<span class="reftext"><b>7</b></span>&nbsp;בְּרָן־יַחַד כֹּוכְבֵי בֹקֶר וַיָּרִיעוּ כָּל־בְּנֵי אֱלֹהִים׃<p>

<span class="reftext"><b>8</b></span>&nbsp;וַיָּסֶךְ בִּדְלָתַיִם יָם בְּגִיחֹו מֵרֶחֶם יֵצֵא׃<p>

<span class="reftext"><b>9</b></span>&nbsp;בְּשׂוּמִי עָןָן לְבֻשֹׁו וַעֲרָפֶל חֲתֻלָּתֹו׃<p>

<span class="reftext"><b>10</b></span>&nbsp;וָאֶשְׁבֹּר עָלָיו חֻקִּי וָאָשִׂים בְּרִיחַ וּדְלָתָיִם׃<p>

<span class="reftext"><b>11</b></span>&nbsp;וָאֹמַר עַד־פֹּה תָבֹוא וְלֹא תֹסִיף וּפֹא־יָשִׁית בִּגְאֹון גַּלֶּיךָ׃<p>

<span class="reftext"><b>12</b></span>&nbsp;הֲמִיָּמֶיךָ צִוִּיתָ בֹּקֶר [כ= יִדַּעְתָּה] [ק= יִדַּעְתָּה*] [כ= שַׁחַר] [ק= הַשַּׁחַר] מְקֹמֹו׃<p>

<span class="reftext"><b>13</b></span>&nbsp;לֶאֱחֹז בְּכַנְפֹות הָאָרֶץ וְיִנָּעֲרוּ רְשָׁעִים מִמֶּנָּה׃<p>

<span class="reftext"><b>14</b></span>&nbsp;תִּתְהַפֵּךְ כְּחֹמֶר חֹותָם וְיִתְיַצְּבוּ כְּמֹו לְבוּשׁ׃<p>

<span class="reftext"><b>15</b></span>&nbsp;וְיִמָּנַע מֵרְשָׁעִים אֹורָם וּזְרֹועַ רָמָה תִּשָּׁבֵר׃<p>

<span class="reftext"><b>16</b></span>&nbsp;הֲבָאתָ עַד־נִבְכֵי־יָם וּבְחֵקֶר תְּהֹום הִתְהַלָּכְתָּ׃<p>

<span class="reftext"><b>17</b></span>&nbsp;הֲנִגְלוּ לְךָ שַׁעֲרֵי־מָוֶת וְשַׁעֲרֵי צַלְמָוֶת תִּרְאֶה׃<p>

<span class="reftext"><b>18</b></span>&nbsp;הִתְבֹּנַנְתָּ עַד־רַחֲבֵי־אָרֶץ הַגֵּד אִם־יָדַעְתָּ כֻלָּהּ׃<p>

<span class="reftext"><b>19</b></span>&nbsp;אֵי־זֶה הַדֶּרֶךְ יִשְׁכָּן־אֹור וְחֹשֶׁךְ אֵי־זֶה מְקֹמֹו׃<p>

<span class="reftext"><b>20</b></span>&nbsp;כִּי תִקָּחֶנּוּ אֶל־גְּבוּלֹו וְכִי־תָבִינ* נְתִיבֹות בֵּיתֹו׃<p>

<span class="reftext"><b>21</b></span>&nbsp;יָדַעְתָּ כִּי־אָז תִּוָּלֵד וּמִסְפַּר יָמֶיךָ רַבִּים׃<p>

<span class="reftext"><b>22</b></span>&nbsp;הֲבָאתָ אֶל־אֹצְרֹות שָׁלֶג וְאֹצְרֹות בָּרָד תִּרְאֶה׃<p>

<span class="reftext"><b>23</b></span>&nbsp;אֲשֶׁר־חָשַׂכְתִּי לְעֶת־צָר לְיֹום קְרָב וּמִלְחָמָה׃<p>

<span class="reftext"><b>24</b></span>&nbsp;אֵי־זֶה הַדֶּרֶךְ יֵחָלֶק אֹור יָפֵץ קָדִים עֲלֵי־אָרֶץ׃<p>

<span class="reftext"><b>25</b></span>&nbsp;מִי־פִלַּג לַשֶּׁטֶף תְּעָלָה וְדֶרֶךְ לַחֲזִיז קֹלֹות׃<p>

<span class="reftext"><b>26</b></span>&nbsp;לְהַמְטִיר עַל־אֶרֶץ לֹא־אִישׁ מִדְבָּר לֹא־אָדָם בֹּו׃<p>

<span class="reftext"><b>27</b></span>&nbsp;לְהַשְׂבִּיעַ שֹׁאָה וּמְשֹׁאָה וּלְהַצְמִיחַ מֹצָא דֶשֶׁא׃<p>

<span class="reftext"><b>28</b></span>&nbsp;הֲיֵשׁ־לַמָּטָר אָב אֹו מִי־הֹולִיד אֶגְלֵי־טָל׃<p>

<span class="reftext"><b>29</b></span>&nbsp;מִבֶּטֶן מִי יָצָא הַקָּרַח וּכְפֹר שָׁמַיִמ* מִי יְלָדֹו׃<p>

<span class="reftext"><b>30</b></span>&nbsp;כָּאֶבֶן מַיִם יִתְחַבָּאוּ וּפְנֵי תְהֹום יִתְלַכָּדוּ׃<p>

<span class="reftext"><b>31</b></span>&nbsp;הַתְקַשֵּׁר מַעֲדַנֹּות כִּימָה אֹו־מֹשְׁכֹות כְּסִיל תְּפַתֵּחַ׃<p>

<span class="reftext"><b>32</b></span>&nbsp;הֲתֹצִיא מַזָּרֹות בְּעִתֹּו וְעַיִשׁ עַל־בָּנֶיהָ תַנְחֵם׃<p>

<span class="reftext"><b>33</b></span>&nbsp;הֲיָדַעְתָּ חֻקֹּות שָׁמָיִם אִם־תָּשִׂים מִשְׁטָרֹו בָאָרֶץ׃<p>

<span class="reftext"><b>34</b></span>&nbsp;הֲתָרִים לָעָב קֹולֶךָ וְשִׁפְעַת־מַיִם תְּכַסֶּךָּ׃<p>

<span class="reftext"><b>35</b></span>&nbsp;הַתְשַׁלַּח בְּרָקִים וְיֵלֵכוּ וְיֹאמְרוּ לְךָ הִנֵּנוּ׃<p>

<span class="reftext"><b>36</b></span>&nbsp;מִי־שָׁת בַּטֻּחֹות חָכְמָה אֹו מִי־נָתַן לַשֶּׂכְוִי בִינָה׃<p>

<span class="reftext"><b>37</b></span>&nbsp;מִי־יְסַפֵּר שְׁחָקִים בְּחָכְמָה וְנִבְלֵי שָׁמַיִם מִי יַשְׁכִּיב׃<p>

<span class="reftext"><b>38</b></span>&nbsp;בְּצֶקֶת עָפָר לַמּוּצָק וּרְגָבִים יְדֻבָּקוּ׃<p>

<span class="reftext"><b>39</b></span>&nbsp;הֲתָצוּד לְלָבִיא טָרֶף וְחַיַּת כְּפִירִים תְּמַלֵּא׃<p>

<span class="reftext"><b>40</b></span>&nbsp;כִּי־יָשֹׁחוּ בַמְּעֹונֹות יֵשְׁבוּ בַסֻּכָּה לְמֹו־אָרֶב׃<p>

<span class="reftext"><b>41</b></span>&nbsp;מִי יָכִין לָעֹרֵב צֵידֹו כִּי־[כ= יְלָדֹו] [ק= יְלָדָיו] אֶל־אֵל יְשַׁוֵּעוּ יִתְעוּ לִבְלִי־אֹכֶל׃<p></div>
</body></html>
