<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>
<div style="direction:rtl"><span class="reftext"><b>1</b></span>&nbsp;לִבְנֵי־קֹרַח מִזְמֹור שִׁיר יְסוּדָתֹו בְּהַרְרֵי־קֹדֶשׁ׃<p>

<span class="reftext"><b>2</b></span>&nbsp;אֹהֵב יְהוָה שַׁעֲרֵי צִיֹּון מִכֹּל מִשְׁכְּנֹות יַעֲקֹב׃<p>

<span class="reftext"><b>3</b></span>&nbsp;נִכְבָּדֹות מְדֻבָּר בָּךְ עִיר הָאֱלֹהִים סֶלָה׃<p>

<span class="reftext"><b>4</b></span>&nbsp;אַזְכִּיר רַהַב וּבָבֶל לְיֹדְעָי הִנֵּה פְלֶשֶׁת וְצֹור עִם־כּוּשׁ זֶה יֻלַּד־שָׁם׃<p>

<span class="reftext"><b>5</b></span>&nbsp;וּלֲצִיֹּון יֵאָמַר אִישׁ וְאִישׁ יֻלַּד־בָּהּ וְהוּא יְכֹונְנֶהָ עֶלְיֹון׃<p>

<span class="reftext"><b>6</b></span>&nbsp;יְהוָה יִסְפֹּר בִּכְתֹוב עַמִּים זֶה יֻלַּד־שָׁם סֶלָה׃<p>

<span class="reftext"><b>7</b></span>&nbsp;וְשָׁרִים כְּחֹלְלִים כָּל־מַעְיָנַי בָּךְ׃<p></div>
</body></html>
