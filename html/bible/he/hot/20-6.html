<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>
<div style="direction:rtl"><span class="reftext"><b>1</b></span>&nbsp;בְּנִי אִם־עָרַבְתָּ לְרֵעֶךָ תָּקַעְתָּ* לַזָּר כַּפֶּיךָ׃<p>

<span class="reftext"><b>2</b></span>&nbsp;נֹוקַשְׁתָּ בְאִמְרֵי־פִיךָ נִלְכַּדְתָּ בְּאִמְרֵי־פִיךָ׃<p>

<span class="reftext"><b>3</b></span>&nbsp;עֲשֵׂה זֹאת אֵפֹוא* בְּנִי וְהִנָּצֵל כִּי בָאתָ בְכַף־רֵעֶךָ לֵךְ הִתְרַפֵּס וּרְהַב רֵעֶיךָ׃<p>

<span class="reftext"><b>4</b></span>&nbsp;אַל־תִּתֵּן שֵׁנָה לְעֵינֶיךָ וּתְנוּמָה לְעַפְעַפֶּיךָ׃<p>

<span class="reftext"><b>5</b></span>&nbsp;הִנָּצֵל כִּצְבִי מִיָּד וּכְצִפֹּור מִיַּד יָקוּשׁ׃ ף<p>

<span class="reftext"><b>6</b></span>&nbsp;לֵךְ־אֶל־נְמָלָה עָצֵל רְאֵה דְרָכֶיהָ וַחֲכָם׃<p>

<span class="reftext"><b>7</b></span>&nbsp;אֲשֶׁר אֵין־לָהּ קָצִין שֹׁטֵר וּמֹשֵׁל׃<p>

<span class="reftext"><b>8</b></span>&nbsp;תָּכִין בַּקַּיִץ לַחְמָהּ אָגְרָה בַקָּצִיר מַאֲכָלָהּ׃<p>

<span class="reftext"><b>9</b></span>&nbsp;עַד־מָתַי עָצֵל תִּשְׁכָּב מָתַי תָּקוּם מִשְּׁנָתֶךָ׃<p>

<span class="reftext"><b>10</b></span>&nbsp;מְעַט שֵׁנֹות מְעַט תְּנוּמֹות מְעַט חִבֻּק יָדַיִם לִשְׁכָּב׃<p>

<span class="reftext"><b>11</b></span>&nbsp;וּבָא־כִמְהַלֵּךְ רֵאשֶׁךָ וּמַחְסֹרְךָ כְּאִישׁ מָגֵן׃ ף<p>

<span class="reftext"><b>12</b></span>&nbsp;אָדָם בְּלִיַּעַל אִישׁ אָוֶן הֹולֵךְ עִקְּשׁוּת פֶּה׃<p>

<span class="reftext"><b>13</b></span>&nbsp;קֹרֵץ בְּעֵינָיוק מֹלֵל בְּרַגְלָוק מֹרֶה בְּאֶצְבְּעֹתָיו׃<p>

<span class="reftext"><b>14</b></span>&nbsp;תַּהְפֻּכֹות בְּלִבֹּו חֹרֵשׁ רָע בְּכָל־עֵת [כ= מְדָנִים] [ק= מִדְיָנִים] יְשַׁלֵּחַ׃<p>

<span class="reftext"><b>15</b></span>&nbsp;עַל־כֵּן פִּתְאֹם יָבֹוא אֵידֹו פֶּתַע יִשָּׁבֵר וְאֵין מַרְפֵּא׃ ף<p>

<span class="reftext"><b>16</b></span>&nbsp;שֶׁשׁ־הֵנָּה שָׂנֵא יְהוָה וְשֶׁבַע [כ= תֹּועֲבֹות] [ק= תֹּועֲבַת] נַפְשֹׁו׃<p>

<span class="reftext"><b>17</b></span>&nbsp;עֵינַיִם רָמֹות לְשֹׁון שָׁקֶר וְיָדַיִם שֹׁפְכֹות דָּם־נָקִי׃<p>

<span class="reftext"><b>18</b></span>&nbsp;לֵב חֹרֵשׁ מַחְשְׁבֹות אָוֶן רַגְלַיִם מְמַהֲרֹות לָרוּץ לָרָעָה׃<p>

<span class="reftext"><b>19</b></span>&nbsp;יָפִיחַ כְּזָבִים עֵד שָׁקֶר וּמְשַׁלֵּחַ מְדָנִים בֵּין אַחִים׃ ף<p>

<span class="reftext"><b>20</b></span>&nbsp;נְצֹר בְּנִי מִצְוַת אָבִיךָ וְאַל־תִּטֹּשׁ תֹּורַת אִמֶּךָ׃<p>

<span class="reftext"><b>21</b></span>&nbsp;קָשְׁרֵם עַל־לִבְּךָ תָמִיד עָנְדֵם עַל־גַּרְגְּרֹתֶךָ׃<p>

<span class="reftext"><b>22</b></span>&nbsp;בְּהִתְהַלֶּכְכָ* תַּנְחֶה אֹתָךְ בְּשָׁכְבְּךָ תִּשְׁמֹר עָלֶיךָ וַהֲקִיצֹותָ הִיא תְשִׂיחֶךָ׃<p>

<span class="reftext"><b>23</b></span>&nbsp;כִּי נֵר מִצְוָה וְתֹורָה אֹור וְדֶרֶךְ חַיִּים תֹּוכְחֹות מוּסָר׃<p>

<span class="reftext"><b>24</b></span>&nbsp;לִשְׁמָרְךָ מֵאֵשֶׁת רָע מֵחֶלְקַת לָשֹׁון נָכְרִיָּה׃<p>

<span class="reftext"><b>25</b></span>&nbsp;אַל־תַּחְמֹד יָפְיָהּ בִּלְבָבֶךָ וְאַל־תִּקָּחֲךָ בְּעַפְעַפֶּיהָ׃<p>

<span class="reftext"><b>26</b></span>&nbsp;כִּי בְעַד־אִשָּׁה זֹונָה עַד־כִּכַּר לָחֶם וְאֵשֶׁת אִישׁ נֶפֶשׁ יְקָרָה תָצוּד׃ ף<p>

<span class="reftext"><b>27</b></span>&nbsp;הֲיַחְתֶּה אִישׁ אֵשׁ בְּחֵיקֹו וּבְגָדָיו לֹא תִשָּׂרַפְנָה׃<p>

<span class="reftext"><b>28</b></span>&nbsp;אִם־יְהַלֵּךְ אִישׁ עַל־הַגֶּחָלִים וְרַגְלָיו לֹא תִכָּוֶינָה׃<p>

<span class="reftext"><b>29</b></span>&nbsp;כֵּן הַבָּא אֶל־אֵשֶׁת רֵעֵהוּ לֹא יִנָּקֶה כָּל־הַנֹּגֵעַ בָּהּ׃<p>

<span class="reftext"><b>30</b></span>&nbsp;לֹא־יָבוּזוּ לַגַּנָּב כִּי יִגְנֹוב לְמַלֵּא נַפְשֹׁו כִּי יִרְעָב׃<p>

<span class="reftext"><b>31</b></span>&nbsp;וְנִמְצָא יְשַׁלֵּם שִׁבְעָתָיִם אֶת־כָּל־הֹון בֵּיתֹו יִתֵּן׃<p>

<span class="reftext"><b>32</b></span>&nbsp;נֹאֵף אִשָּׁה חֲסַר־לֵב מַשְׁחִית נַפְשֹׁו הוּא יַעֲשֶׂנָּה׃<p>

<span class="reftext"><b>33</b></span>&nbsp;נֶגַע־וְקָלֹון יִמְצָא וְחֶרְפָּתֹו לֹא תִמָּחֶה׃<p>

<span class="reftext"><b>34</b></span>&nbsp;כִּי־קִנְאָה חֲמַת־גָּבֶר וְלֹא־יַחְמֹול בְּיֹום נָקָם׃<p>

<span class="reftext"><b>35</b></span>&nbsp;לֹא־יִשָּׂא פְּנֵי כָל־כֹּפֶר וְלֹא־יֹאבֶה כִּי תַרְבֶּה־שֹׁחַד׃ ף<p></div>
</body></html>
