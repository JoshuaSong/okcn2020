<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>
<div style="direction:rtl"><span class="reftext"><b>1</b></span>&nbsp;וַיַּעַן אִיֹּוב וַיֹּאמַר׃<p>

<span class="reftext"><b>2</b></span>&nbsp;שִׁמְעוּ שָׁמֹועַ מִלָּתִי וּתְהִי־זֹאת תַּנְחוּמֹתֵיכֶם׃<p>

<span class="reftext"><b>3</b></span>&nbsp;שָׂאוּנִי וְאָנֹכִי אֲדַבֵּר וְאַחַר דַּבְּרִי תַלְעִיג׃<p>

<span class="reftext"><b>4</b></span>&nbsp;הֶאָנֹכִי לְאָדָם שִׂיחִי וְאִם־מַדּוּעַ לֹא־תִקְצַר רוּחִי׃<p>

<span class="reftext"><b>5</b></span>&nbsp;פְּנוּ־אֵלַי וְהָשַׁמּוּ וְשִׂימוּ יָד עַל־פֶּה׃<p>

<span class="reftext"><b>6</b></span>&nbsp;וְאִם־זָכַרְתִּי וְנִבְהָלְתִּי וְאָחַז בְּשָׂרִי פַּלָּצוּת׃<p>

<span class="reftext"><b>7</b></span>&nbsp;מַדּוּעַ רְשָׁעִים יִחְיוּ עָתְקוּ גַּם־גָּבְרוּ חָיִל׃<p>

<span class="reftext"><b>8</b></span>&nbsp;זַרְעָם נָכֹון לִפְנֵיהֶם עִםָּם וְצֶאֱצָאֵיהֶם לְעֵינֵיהֶם׃<p>

<span class="reftext"><b>9</b></span>&nbsp;בָּתֵּיהֶם שָׁלֹום מִפָּחַד וְלֹא שֵׁבֶט אֱלֹוהַּ עֲלֵיהֶם׃<p>

<span class="reftext"><b>10</b></span>&nbsp;שֹׁורֹו עִבַּר וְלֹא יַגְעִל תְּפַלֵּט פָּרָתֹו וְלֹא תְשַׁכֵּל׃<p>

<span class="reftext"><b>11</b></span>&nbsp;יְשַׁלְּחוּ כַצֹּאן עֲוִילֵיהֶם וְיַלְדֵיהֶם יְרַקֵּדוּן׃<p>

<span class="reftext"><b>12</b></span>&nbsp;יִשְׂאוּ כְּתֹף וְכִנֹּור וְיִשְׂמְחוּ לְקֹול עוּגָב׃<p>

<span class="reftext"><b>13</b></span>&nbsp;[כ= יְבַלּוּ] [ק= יְכַלּוּ] בַטֹּוב יְמֵיהֶם וּבְרֶגַע שְׁאֹול יֵחָתּוּ׃<p>

<span class="reftext"><b>14</b></span>&nbsp;וַיֹּאמְרוּ לָאֵל סוּר מִמֶּנּוּ וְדַעַת דְּרָכֶיךָ לֹא חָפָצְנוּ׃<p>

<span class="reftext"><b>15</b></span>&nbsp;מַה־שַׁדַּי כִּי־נַעַבְדֶנּוּ וּמַה־נֹּועִיל כִּי נִפְגַּע־בֹּו׃<p>

<span class="reftext"><b>16</b></span>&nbsp;הֵן לֹא בְיָדָם טוּבָם עֲצַת רְשָׁעִים רָחֲקָה מֶנִּי׃<p>

<span class="reftext"><b>17</b></span>&nbsp;כַּמָּה נֵר־רְשָׁעִים יִדְעָךְ וְיָבֹא עָלֵימֹו אֵידָם חֲבָלִים יְחַלֵּק בְּאַפֹּו׃<p>

<span class="reftext"><b>18</b></span>&nbsp;יִהְיוּ כְּתֶבֶן לִפְנֵי־רוּחַ וּכְמֹץ גְּנָבַתּוּ סוּפָה׃<p>

<span class="reftext"><b>19</b></span>&nbsp;אֱלֹוהַּ יִצְפֹּן־לְבָנָיו אֹונֹו יְשַׁלֵּם אֵלָיו וְיֵדָע׃<p>

<span class="reftext"><b>20</b></span>&nbsp;יִרְאוּ [כ= עֵינֹו] [ק= עֵינָיו] כִּידֹו וּמֵחֲמַת שַׁדַּי יִשְׁתֶּה׃<p>

<span class="reftext"><b>21</b></span>&nbsp;כִּי מַה־חֶפְצֹו בְּבֵיתֹו אַחֲרָיו וּמִסְפַּר חֳדָשָׁיו חֻצָּצוּ׃<p>

<span class="reftext"><b>22</b></span>&nbsp;הַלְאֵל יְלַמֶּד־דָּעַת וְהוּא רָמִים יִשְׁפֹּוט׃<p>

<span class="reftext"><b>23</b></span>&nbsp;זֶה יָמוּת בְּעֶצֶם תֻּמֹּו כֻּלֹּו שַׁלְאֲןַן וְשָׁלֵיו׃<p>

<span class="reftext"><b>24</b></span>&nbsp;עֲטִינָיו מָלְאוּ חָלָב וּמֹחַ עַצְמֹותָיו יְשֻׁקֶּה׃<p>

<span class="reftext"><b>25</b></span>&nbsp;וְזֶה יָמוּת בְּנֶפֶשׁ מָרָה וְלֹא־אָכַל בַּטֹּובָה׃<p>

<span class="reftext"><b>26</b></span>&nbsp;יַחַד עַל־עָפָר יִשְׁכָּבוּ וְרִמָּה תְּכַסֶּה עֲלֵיהֶם׃<p>

<span class="reftext"><b>27</b></span>&nbsp;הֵן יָדַעְתִּי מַחְשְׁבֹותֵיכֶם וּמְזִמֹּות עָלַי תַּחְמֹסוּ׃<p>

<span class="reftext"><b>28</b></span>&nbsp;כִּי תֹאמְרוּ אַיֵּה בֵית־נָדִיב וְאַיֵּה אֹהֶל מִשְׁכְּנֹות רְשָׁעִים׃<p>

<span class="reftext"><b>29</b></span>&nbsp;הֲלֹא שְׁאֶלְתֶּם עֹובְרֵי דָרֶךְ וְאֹתֹתָם לֹא תְנַכֵּרוּ׃<p>

<span class="reftext"><b>30</b></span>&nbsp;כִּי לְיֹום אֵיד יֵחָשֶׂךְ רָע לְיֹום עֲבָרֹות יוּבָלוּ׃<p>

<span class="reftext"><b>31</b></span>&nbsp;מִי־יַגִּיד עַל־פָּנָיו דַּרְכֹּו וְהוּא־עָשָׂה מִי יְשַׁלֶּם־לֹו׃<p>

<span class="reftext"><b>32</b></span>&nbsp;וְהוּא לִקְבָרֹות יוּבָל וְעַל־גָּדִישׁ יִשְׁקֹוד׃<p>

<span class="reftext"><b>33</b></span>&nbsp;מָתְקוּ־לֹו רִגְבֵי נָחַל וְאַחֲרָיו כָּל־אָדָם יִמְשֹׁוךְ וּלְפָנָיו אֵין מִסְפָּר׃<p>

<span class="reftext"><b>34</b></span>&nbsp;וְאֵיךְ תְּנַחֲמוּנִי הָבֶל וּתְשׁוּבֹתֵיכֶם נִשְׁאַר־מָעַל׃ ס<p></div>
</body></html>
