<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>
<div style="direction:rtl"><span class="reftext"><b>1</b></span>&nbsp;חַכְמֹות נָשִׁים בָּנְתָה בֵיתָהּ וְאִוֶּלֶת בְּיָדֶיהָ תֶהֶרְסֶנּוּ׃<p>

<span class="reftext"><b>2</b></span>&nbsp;הֹולֵךְ בְּיָשְׁרֹו יְרֵא יְהוָה וּנְלֹוז דְּרָכָיו בֹּוזֵהוּ׃<p>

<span class="reftext"><b>3</b></span>&nbsp;בְּפִי־אֱוִיל חֹטֶר גַּאֲוָה וְשִׂפְתֵי חֲכָמִים תִּשְׁמוּרֵם׃<p>

<span class="reftext"><b>4</b></span>&nbsp;בְּאֵין אֲלָפִים אֵבוּס בָּר וְרָב־תְּבוּאֹות בְּכֹחַ שֹׁור׃<p>

<span class="reftext"><b>5</b></span>&nbsp;עֵד אֱמוּנִים לֹא יְכַזֵּב וְיָפִיחַ כְּזָבִים עֵד שָׁקֶר׃<p>

<span class="reftext"><b>6</b></span>&nbsp;בִּקֶּשׁ־לֵץ חָכְמָה וָאָיִן וְדַעַת לְנָבֹון נָקָל׃<p>

<span class="reftext"><b>7</b></span>&nbsp;לֵךְ מִנֶּגֶד לְאִישׁ כְּסִיל וּבַל־יָדַעְתָּ שִׂפְתֵי־דָעַת׃<p>

<span class="reftext"><b>8</b></span>&nbsp;חָכְמַת עָרוּם הָבִין דַּרְכֹּו וְאִוֶּלֶת כְּסִילִים מִרְמָה׃<p>

<span class="reftext"><b>9</b></span>&nbsp;אֱוִלִים יָלִיץ אָשָׁם וּבֵין יְשָׁרִים רָצֹון׃<p>

<span class="reftext"><b>10</b></span>&nbsp;לֵב* יֹודֵעַ מָרַּת נַפְשֹׁו וּבְשִׂמְחָתֹו לֹא־יִתְעָרַב זָר׃<p>

<span class="reftext"><b>11</b></span>&nbsp;בֵּית רְשָׁעִים יִשָּׁמֵד וְאֹהֶל יְשָׁרִים יַפְרִיחַ׃<p>

<span class="reftext"><b>12</b></span>&nbsp;יֵשׁ דֶּרֶךְ יָשָׁר לִפְנֵי־אִישׁ וְאַחֲרִיתָהּ דַּרְכֵי־מָוֶת׃<p>

<span class="reftext"><b>13</b></span>&nbsp;גַּם־בִּשְׂחֹוק יִכְאַב־לֵב וְאַחֲרִיתָהּ* שִׂמְחָה תוּגָה׃<p>

<span class="reftext"><b>14</b></span>&nbsp;מִדְּרָכָיו יִשְׂבַּע סוּג לֵב וּמֵעָלָיו אִישׁ טֹוב׃<p>

<span class="reftext"><b>15</b></span>&nbsp;פֶּתִי יַאֲמִין לְכָל־דָּבָר וְעָרוּם יָבִין לַאֲשֻׁרֹו׃<p>

<span class="reftext"><b>16</b></span>&nbsp;חָכָם יָרֵא וְסָר מֵרָע וּכְסִיל מִתְעַבֵּר וּבֹוטֵחַ׃<p>

<span class="reftext"><b>17</b></span>&nbsp;קְצַר־אַפַּיִם יַעֲשֶׂה אִוֶּלֶת וְאִישׁ מְזִמֹּות יִשָּׂנֵא׃<p>

<span class="reftext"><b>18</b></span>&nbsp;נָחֲלוּ פְתָאיִם אִוֶּלֶת וַעֲרוּמִים יַכְתִּרוּ דָעַת׃<p>

<span class="reftext"><b>19</b></span>&nbsp;שַׁחוּ רָעִים לִפְנֵי טֹובִים וּרְשָׁעִים עַל־שַׁעֲרֵי צַדִּיק׃<p>

<span class="reftext"><b>20</b></span>&nbsp;גַּם־לְרֵעֵהוּ יִשָּׂנֵא רָשׁ וְאֹהֲבֵי עָשִׁיר רַבִּים׃<p>

<span class="reftext"><b>21</b></span>&nbsp;בָּז־לְרֵעֵהוּ חֹוטֵא וּמְחֹוןֵן [כ= עֲנָיִים] [ק= עֲנָוִים] אַשְׁרָיו׃<p>

<span class="reftext"><b>22</b></span>&nbsp;הֲלֹוא־יִתְעוּ חֹרְשֵׁי רָע וְחֶסֶד וֶאֱמֶת חֹרְשֵׁי טֹוב׃<p>

<span class="reftext"><b>23</b></span>&nbsp;בְּכָל־עֶצֶב יִהְיֶה מֹותָר וּדְבַר־שְׂפָתַיִם אַךְ־לְמַחְסֹור׃<p>

<span class="reftext"><b>24</b></span>&nbsp;עֲטֶרֶת חֲכָמִים עָשְׁרָם אִוֶּלֶת כְּסִילִים אִוֶּלֶת׃<p>

<span class="reftext"><b>25</b></span>&nbsp;מַצִּיל נְפָשֹׁות עֵד אֱמֶת וְיָפִחַ כְּזָבִים מִרְמָה׃<p>

<span class="reftext"><b>26</b></span>&nbsp;בְּיִרְאַת יְהוָה מִבְטַח־עֹז וּלְבָנָיו יִהְיֶה מַחְסֶה׃<p>

<span class="reftext"><b>27</b></span>&nbsp;יִרְאַת יְהוָה מְקֹור חַיִּים לָסוּר מִמֹּקְשֵׁי מָוֶת׃<p>

<span class="reftext"><b>28</b></span>&nbsp;בְּרָב־עָם הַדְרַת־מֶלֶךְ וּבְאֶפֶס לְאֹם מְחִתַּת רָזֹון׃<p>

<span class="reftext"><b>29</b></span>&nbsp;אֶרֶךְ אַפַּיִם רַב־תְּבוּנָה וּקְצַר־רוּחַ מֵרִים אִוֶּלֶת׃<p>

<span class="reftext"><b>30</b></span>&nbsp;חַיֵּי בְשָׂרִים לֵב מַרְפֵּא וּרְקַב עֲצָמֹות קִנְאָה׃<p>

<span class="reftext"><b>31</b></span>&nbsp;עֹשֵׁק־דָּל חֵרֵף עֹשֵׂהוּ וּמְכַבְּדֹו חֹןֵן אֶבְיֹון׃<p>

<span class="reftext"><b>32</b></span>&nbsp;בְּרָעָתֹו יִדָּחֶה רָשָׁע וְחֹסֶה בְמֹותֹו צַדִּיק׃<p>

<span class="reftext"><b>33</b></span>&nbsp;בְּלֵב נָבֹון תָּנוּחַ חָכְמָה וּבְקֶרֶב כְּסִילִים תִּוָּדֵעַ׃<p>

<span class="reftext"><b>34</b></span>&nbsp;צְדָקָה תְרֹוםֵם־גֹּוי וְחֶסֶד לְאֻמִּים חַטָּאת׃<p>

<span class="reftext"><b>35</b></span>&nbsp;רְצֹון־מֶלֶךְ לְעֶבֶד מַשְׂכִּיל וְעֶבְרָתֹו תִּהְיֶה מֵבִישׁ׃<p></div>
</body></html>
