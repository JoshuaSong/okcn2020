<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>
<div style="direction:rtl"><span class="reftext"><b>1</b></span>&nbsp;וְעַל הַחֲתוּמִים נְחֶמְיָה הַתִּרְשָׁתָא בֶּן־חֲכַלְיָה וְצִדְקִיָּה׃

<span class="reftext"><b>2</b></span>&nbsp;שְׂרָיָה עֲזַרְיָה יִרְמְיָה׃

<span class="reftext"><b>3</b></span>&nbsp;פַּשְׁחוּר אֲמַרְיָה מַלְכִּיָּה׃

<span class="reftext"><b>4</b></span>&nbsp;חַטּוּשׁ שְׁבַנְיָה מַלּוּךְ׃

<span class="reftext"><b>5</b></span>&nbsp;חָרִם מְרֵמֹות עֹבַדְיָה׃

<span class="reftext"><b>6</b></span>&nbsp;דָּנִיֵּאל גִּנְּתֹון בָּרוּךְ׃

<span class="reftext"><b>7</b></span>&nbsp;מְשֻׁלָּם אֲבִיָּה מִיָּמִן׃

<span class="reftext"><b>8</b></span>&nbsp;מַעַזְיָה בִלְגַּי שְׁמַעְיָה אֵלֶּה הַכֹּהֲנִים׃ ס

<span class="reftext"><b>9</b></span>&nbsp;וְהַלְוִיִּם וְיֵשׁוּעַ בֶּן־אֲזַנְיָה בִּנּוּי מִבְּנֵי חֵנָדָד קַדְמִיאֵל׃

<span class="reftext"><b>10</b></span>&nbsp;וַאֲחֵיהֶם שְׁבַנְיָה הֹודִיָּה קְלִיטָא פְּלָאיָה חָןָן׃

<span class="reftext"><b>11</b></span>&nbsp;מִיכָא רְחֹוב חֲשַׁבְיָה׃

<span class="reftext"><b>12</b></span>&nbsp;זַכּוּר שֵׁרֵבְיָה שְׁבַנְיָה׃

<span class="reftext"><b>13</b></span>&nbsp;הֹודִיָּה בָנִי בְּנִינוּ׃ ס

<span class="reftext"><b>14</b></span>&nbsp;רָאשֵׁי הָעָם פַּרְעֹשׁ פַּחַת מֹואָב עֵילָם זַתּוּא בָּנִי׃

<span class="reftext"><b>15</b></span>&nbsp;בֻּנִּי עַזְגָּד בֵּבָי׃

<span class="reftext"><b>16</b></span>&nbsp;אֲדֹנִיָּה בִגְוַי עָדִין׃

<span class="reftext"><b>17</b></span>&nbsp;אָטֵר חִזְקִיָּה עַזּוּר׃

<span class="reftext"><b>18</b></span>&nbsp;הֹודִיָּה חָשֻׁם בֵּצָי׃

<span class="reftext"><b>19</b></span>&nbsp;חָרִיף עֲנָתֹות [כ= נֹובָי] [ק= נֵיבָי]׃

<span class="reftext"><b>20</b></span>&nbsp;מַגְפִּיעָשׁ מְשֻׁלָּם חֵזִיר׃

<span class="reftext"><b>21</b></span>&nbsp;מְשֵׁיזַבְאֵל צָדֹוק יַדּוּעַ׃

<span class="reftext"><b>22</b></span>&nbsp;פְּלַטְיָה חָןָן עֲנָיָה׃

<span class="reftext"><b>23</b></span>&nbsp;הֹושֵׁעַ חֲנַנְיָה חַשּׁוּב׃

<span class="reftext"><b>24</b></span>&nbsp;הַלֹּוחֵשׁ פִּלְחָא שֹׁובֵק׃

<span class="reftext"><b>25</b></span>&nbsp;רְחוּם חֲשַׁבְנָה מַעֲשֵׂיָה׃

<span class="reftext"><b>26</b></span>&nbsp;וַאֲחִיָּה חָןָן עָןָן׃

<span class="reftext"><b>27</b></span>&nbsp;מַלּוּךְ חָרִם בַּעֲנָה׃<p>

<span class="reftext"><b>28</b></span>&nbsp;וּשְׁאָר הָעָם הַכֹּהֲנִים הַלְוִיִּם הַשֹּׁועֲרִים הַמְשֹׁרְרִים הַנְּתִינִים וְכָל־הַנִּבְדָּל מֵעַמֵּי הָאֲרָצֹות אֶל־תֹּורַת הָאֱלֹהִים נְשֵׁיהֶם בְּנֵיהֶם וּבְנֹתֵיהֶם כֹּל יֹודֵעַ מֵבִין׃

<span class="reftext"><b>29</b></span>&nbsp;מַחֲזִיקִים עַל־אֲחֵיהֶם אַדִּירֵיהֶם וּבָאִים בְּאָלָה וּבִשְׁבוּעָה לָלֶכֶת בְּתֹורַת הָאֱלֹהִים אֲשֶׁר נִתְּנָה בְּיַד מֹשֶׁה עֶבֶד־הָאֱלֹהִים וְלִשְׁמֹור וְלַעֲשֹׂות אֶת־כָּל־מִצְוֹת יְהוָה אֲדֹנֵינוּ וּמִשְׁפָּטָיו וְחֻקָּיו׃

<span class="reftext"><b>30</b></span>&nbsp;וַאֲשֶׁר לֹא־נִתֵּן בְּנֹתֵינוּ לְעַמֵּי הָאָרֶץ וְאֶת־בְּנֹתֵיהֶם לֹא נִקַּח לְבָנֵינוּ׃

<span class="reftext"><b>31</b></span>&nbsp;וְעַמֵּי הָאָרֶץ הַמְבִיאִים אֶת־הַמַּקָּחֹות וְכָל־שֶׁבֶר בְּיֹום הַשַּׁבָּת לִמְכֹּור לֹא־נִקַּח מֵהֶם בַּשַּׁבָּת וּבְיֹום קֹדֶשׁ וְנִטֹּשׁ אֶת־הַשָּׁנָה הַשְּׁבִיעִית וּמַשָּׁא כָל־יָד׃<p>

<span class="reftext"><b>32</b></span>&nbsp;וְהֶעֱמַדְנוּ עָלֵינוּ מִצְוֹת לָתֵת עָלֵינוּ שְׁלִשִׁית הַשֶּׁקֶל בַּשָּׁנָה לַעֲבֹדַת בֵּית אֱלֹהֵינוּ׃

<span class="reftext"><b>33</b></span>&nbsp;לְלֶחֶם הַמַּעֲרֶכֶת וּמִנְחַת הַתָּמִיד וּלְעֹולַת הַתָּמִיד הַשַּׁבָּתֹות הֶחֳדָשִׁים לַמֹּועֲדִים וְלַקֳּדָשִׁים וְלַחַטָּאֹות לְכַפֵּר עַל־יִשְׂרָאֵל וְכֹל מְלֶאכֶת בֵּית־אֱלֹהֵינוּ׃ ס<p>

<span class="reftext"><b>34</b></span>&nbsp;וְהַגֹּורָלֹות הִפַּלְנוּ עַל־קֻרְבַּן הָעֵצִים הַכֹּהֲנִים הַלְוִיִּם וְהָעָם לְהָבִיא לְבֵית אֱלֹהֵינוּ לְבֵית־אֲבֹתֵינוּ לְעִתִּים מְזֻמָּנִים שָׁנָה בְשָׁנָה לְבַעֵר עַל־מִזְבַּח יְהוָה אֱלֹהֵינוּ כַּכָּתוּב בַּתֹּורָה׃

<span class="reftext"><b>35</b></span>&nbsp;וּלְהָבִיא אֶת־בִּכּוּרֵי אַדְמָתֵנוּ וּבִכּוּרֵי כָּל־פְּרִי כָל־עֵץ שָׁנָה בְשָׁנָה לְבֵית יְהוָה׃

<span class="reftext"><b>36</b></span>&nbsp;וְאֶת־בְּכֹרֹות בָּנֵינוּ וּבְהֶמְתֵּינוּ כַּכָּתוּב בַּתֹּורָה וְאֶת־בְּכֹורֵי בְקָרֵינוּ וְצֹאנֵינוּ לְהָבִיא לְבֵית אֱלֹהֵינוּ לַכֹּהֲנִים הַמְשָׁרְתִים בְּבֵית אֱלֹהֵינוּ׃

<span class="reftext"><b>37</b></span>&nbsp;וְאֶת־רֵאשִׁית עֲרִיסֹתֵינוּ וּתְרוּמֹתֵינוּ וּפְרִי כָל־עֵץ תִּירֹושׁ וְיִצְהָר נָבִיא לַכֹּהֲנִים אֶל־לִשְׁכֹות בֵּית־אֱלֹהֵינוּ וּמַעְשַׂר אַדְמָתֵנוּ לַלְוִיִּם וְהֵם הַלְוִיִּם הַמְעַשְּׂרִים בְּכֹל עָרֵי עֲבֹדָתֵנוּ׃

<span class="reftext"><b>38</b></span>&nbsp;וְהָיָה הַכֹּהֵן בֶּן־אַהֲרֹן עִם־הַלְוִיִּם בַּעְשֵׂר הַלְוִיִּם וְהַלְוִיִּם יַעֲלוּ אֶת־מַעֲשַׂר הַמַּעֲשֵׂר לְבֵית אֱלֹהֵינוּ אֶל־הַלְּשָׁכֹות לְבֵית הָאֹוצָר׃

<span class="reftext"><b>39</b></span>&nbsp;כִּי אֶל־הַלְּשָׁכֹות יָבִיאוּ בְנֵי־יִשְׂרָאֵל וּבְנֵי הַלֵּוִי אֶת־תְּרוּמַת הַדָּגָן הַתִּירֹושׁ וְהַיִּצְהָר וְשָׁם כְּלֵי הַמִּקְדָּשׁ וְהַכֹּהֲנִים הַמְשָׁרְתִים וְהַשֹּׁועֲרִים וְהַמְשֹׁרְרִים וְלֹא נַעֲזֹב אֶת־בֵּית אֱלֹהֵינוּ׃<p></div>
</body></html>
