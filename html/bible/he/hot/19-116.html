<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>
<div style="direction:rtl"><span class="reftext"><b>1</b></span>&nbsp;אָהַבְתִּי כִּי־יִשְׁמַע יְהוָה אֶת־קֹולִי תַּחֲנוּנָי׃<p>

<span class="reftext"><b>2</b></span>&nbsp;כִּי־הִטָּה אָזְנֹו לִי וּבְיָמַי אֶקְרָא׃<p>

<span class="reftext"><b>3</b></span>&nbsp;אֲפָפוּנִי חֶבְלֵי־מָוֶת וּמְצָרֵי שְׁאֹול מְצָאוּנִי צָרָה וְיָגֹון אֶמְצָא׃<p>

<span class="reftext"><b>4</b></span>&nbsp;וּבְשֵׁם־יְהוָה אֶקְרָא אָנָּה יְהוָה מַלְּטָה נַפְשִׁי׃<p>

<span class="reftext"><b>5</b></span>&nbsp;חַנּוּן יְהֹוָה וְצַדִּיק וֵאלֹהֵינוּ מְרַחֵם׃<p>

<span class="reftext"><b>6</b></span>&nbsp;שֹׁמֵר פְּתָאיִם יְהֹוָה דַּלֹּותִי וְלִי יְהֹושִׁיעַ׃<p>

<span class="reftext"><b>7</b></span>&nbsp;שׁוּבִי נַפְשִׁי לִמְנוּחָיְכִי כִּי־יְהוָה גָּמַל עָלָיְכִי׃<p>

<span class="reftext"><b>8</b></span>&nbsp;כִּי חִלַּצְתָּ נַפְשִׁי מִמָּוֶת אֶת־עֵינִי מִן־דִּמְעָה אֶת־רַגְלִי מִדֶּחִי׃<p>

<span class="reftext"><b>9</b></span>&nbsp;אֶתְהַלֵּךְ לִפְנֵי יְהוָה בְּאַרְצֹות הַחַיִּים׃<p>

<span class="reftext"><b>10</b></span>&nbsp;הֶאֱמַנְתִּי כִּי אֲדַבֵּר אֲנִי עָנִיתִי מְאֹד׃<p>

<span class="reftext"><b>11</b></span>&nbsp;אֲנִי אָמַרְתִּי בְחָפְזִי כָּל־הָאָדָם כֹּזֵב׃<p>

<span class="reftext"><b>12</b></span>&nbsp;מָה־אָשִׁיב לַיהוָה כָּל־תַּגְמוּלֹוהִי עָלָי׃<p>

<span class="reftext"><b>13</b></span>&nbsp;כֹּוס־יְשׁוּעֹות אֶשָּׂא וּבְשֵׁם יְהוָה אֶקְרָא׃<p>

<span class="reftext"><b>14</b></span>&nbsp;נְדָרַי לַיהוָה אֲשַׁלֵּם נֶגְדָה־נָּא לְכָל־עַמֹּו׃<p>

<span class="reftext"><b>15</b></span>&nbsp;יָקָר בְּעֵינֵי יְהוָה הַמָּוְתָה לַחֲסִידָיו׃<p>

<span class="reftext"><b>16</b></span>&nbsp;אָנָּה יְהוָה כִּי־אֲנִי עַבְדֶּךָ אֲנִי־עַבְדְּךָ בֶּן־אֲמָתֶךָ פִּתַּחְתָּ לְמֹוסֵרָי׃<p>

<span class="reftext"><b>17</b></span>&nbsp;לְךָ־אֶזְבַּח זֶבַח תֹּודָה וּבְשֵׁם יְהוָה אֶקְרָא׃<p>

<span class="reftext"><b>18</b></span>&nbsp;נְדָרַי לַיהוָה אֲשַׁלֵּם נֶגְדָה־נָּא לְכָל־עַמֹּו׃<p>

<span class="reftext"><b>19</b></span>&nbsp;בְּחַצְרֹות בֵּית יְהוָה בְּתֹוכֵכִי יְרוּשָׁלִָם הַלְלוּ־יָהּ׃<p></div>
</body></html>
