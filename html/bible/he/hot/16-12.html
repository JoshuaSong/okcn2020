<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>
<div style="direction:rtl"><span class="reftext"><b>1</b></span>&nbsp;וְאֵלֶּה הַכֹּהֲנִים וְהַלְוִיִּם אֲשֶׁר עָלוּ עִם־זְרֻבָּבֶל בֶּן־שְׁאַלְתִּיאֵל וְיֵשׁוּעַ שְׂרָיָה יִרְמְיָה עֶזְרָא׃

<span class="reftext"><b>2</b></span>&nbsp;אֲמַרְיָה מַלּוּךְ חַטּוּשׁ׃

<span class="reftext"><b>3</b></span>&nbsp;שְׁכַנְיָה רְחֻם מְרֵמֹת׃

<span class="reftext"><b>4</b></span>&nbsp;עִדֹּוא גִנְּתֹוי אֲבִיָּה׃

<span class="reftext"><b>5</b></span>&nbsp;מִיָּמִין מַעַדְיָה בִּלְגָּה׃

<span class="reftext"><b>6</b></span>&nbsp;שְׁמַעְיָה וְיֹויָרִיב יְדַעְיָה׃

<span class="reftext"><b>7</b></span>&nbsp;סַלּוּ עָמֹוק חִלְקִיָּה יְדַעְיָה אֵלֶּה רָאשֵׁי הַכֹּהֲנִים וַאֲחֵיהֶם בִּימֵי יֵשׁוּעַ׃ ף<p>

<span class="reftext"><b>8</b></span>&nbsp;וְהַלְוִיִּם יֵשׁוּעַ בִּנּוּי קַדְמִיאֵל שֵׁרֵבְיָה יְהוּדָה מַתַּנְיָה עַל־הֻיְּדֹות הוּא וְאֶחָיו׃*

<span class="reftext"><b>9</b></span>&nbsp;וּבַקְבֻּקְיָה [כ= וְעֻנֹּו] [ק= וְעֻנִּי] אֲחֵיהֶם לְנֶגְדָּם לְמִשְׁמָרֹות׃

<span class="reftext"><b>10</b></span>&nbsp;וְיֵשׁוּעַ הֹולִיד אֶת־יֹויָקִים וְיֹויָקִים הֹולִיד אֶת־אֶלְיָשִׁיב וְאֶלְיָשִׁיב אֶת־יֹויָדָע׃

<span class="reftext"><b>11</b></span>&nbsp;וְיֹויָדָע הֹולִיד אֶת־יֹונָתָן וְיֹונָתָן הֹולִיד אֶת־יַדּוּעַ׃<p>

<span class="reftext"><b>12</b></span>&nbsp;וּבִימֵי יֹויָקִים הָיוּ כֹהֲנִים רָאשֵׁי הָאָבֹות לִשְׂרָיָה מְרָיָה לְיִרְמְיָה חֲנַנְיָה׃

<span class="reftext"><b>13</b></span>&nbsp;לְעֶזְרָא מְשֻׁלָּם לַאֲמַרְיָה יְהֹוחָןָן׃

<span class="reftext"><b>14</b></span>&nbsp;[כ= לִמְלוּכִי] [ק= לִמְלִיכוּ] יֹונָתָן לִשְׁבַנְיָה יֹוסֵף׃

<span class="reftext"><b>15</b></span>&nbsp;לְחָרִם עַדְנָא לִמְרָיֹות חֶלְקָי׃

<span class="reftext"><b>16</b></span>&nbsp;[כ= לַעֲדָיָא] [ק= לְעִדֹּוא] זְכַרְיָה לְגִנְּתֹון מְשֻׁלָּם׃

<span class="reftext"><b>17</b></span>&nbsp;לַאֲבִיָּה זִכְרִי לְמִנְיָמִין לְמֹועַדְיָה פִּלְטָי׃

<span class="reftext"><b>18</b></span>&nbsp;לְבִלְגָּה שַׁמּוּעַ לִשְׁמַעְיָה יְהֹונָתָן׃

<span class="reftext"><b>19</b></span>&nbsp;וּלְיֹויָרִיב מַתְּנַי לִידַעְיָה עֻזִּי׃

<span class="reftext"><b>20</b></span>&nbsp;לְסַלַּי קַלָּי לְעָמֹוק עֵבֶר׃

<span class="reftext"><b>21</b></span>&nbsp;לְחִלְקִיָּה חֲשַׁבְיָה לִידַעְיָה נְתַנְאֵל׃<p>

<span class="reftext"><b>22</b></span>&nbsp;הַלְוִיִּם בִּימֵי אֶלְיָשִׁיב יֹויָדָע וְיֹוחָןָן וְיַדּוּעַ כְּתוּבִים רָאשֵׁי אָבֹות וְהַכֹּהֲנִים עַל־מַלְכוּת דָּרְיָוֶשׁ הַפָּרְסִי׃ ף

<span class="reftext"><b>23</b></span>&nbsp;בְּנֵי לֵוִי רָאשֵׁי הָאָבֹות כְּתוּבִים עַל־סֵפֶר דִּבְרֵי הַיָּמִים וְעַד־יְמֵי יֹוחָןָן בֶּן־אֶלְיָשִׁיב׃

<span class="reftext"><b>24</b></span>&nbsp;וְרָאשֵׁי הַלְוִיִּם חֲשַׁבְיָה שֵׁרֵבְיָה וְיֵשׁוּעַ בֶּן־קַדְמִיאֵל וַאֲחֵיהֶם לְנֶגְדָּם לְהַלֵּל לְהֹודֹות בְּמִצְוַת דָּוִיד אִישׁ־הָאֱלֹהִים מִשְׁמָר לְעֻמַּת מִשְׁמָר׃

<span class="reftext"><b>25</b></span>&nbsp;מַתַּנְיָה וּבַקְבֻּקְיָה עֹבַדְיָה מְשֻׁלָּם טַלְמֹון עַקּוּב שֹׁמְרִים שֹׁועֲרִים מִשְׁמָר בַּאֲסֻפֵּי הַשְּׁעָרִים׃

<span class="reftext"><b>26</b></span>&nbsp;אֵלֶּה בִּימֵי יֹויָקִים בֶּן־יֵשׁוּעַ בֶּן־יֹוצָדָק וּבִימֵי נְחֶמְיָה הַפֶּחָה וְעֶזְרָא הַכֹּהֵן הַסֹּופֵר׃ ף<p>

<span class="reftext"><b>27</b></span>&nbsp;וּבַחֲנֻכַּת חֹומַת יְרוּשָׁלִַם בִּקְשׁוּ אֶת־הַלְוִיִּם מִכָּל־מְקֹומֹתָם לַהֲבִיאָם לִירוּשָׁלִָם לַעֲשֹׂת חֲנֻכָּה וְשִׂמְחָה וּבְתֹודֹות וּבְשִׁיר מְצִלְתַּיִם נְבָלִים וּבְכִנֹּרֹות׃

<span class="reftext"><b>28</b></span>&nbsp;וַיֵּאָסְפוּ בְּנֵי הַמְשֹׁרְרִים וּמִן־הַכִּכָּר סְבִיבֹות יְרוּשָׁלִַם וּמִן־חַצְרֵי נְטֹפָתִי׃

<span class="reftext"><b>29</b></span>&nbsp;וּמִבֵּית הַגִּלְגָּל וּמִשְּׂדֹות גֶּבַע וְעַזְמָוֶת כִּי חֲצֵרִים בָּנוּ לָהֶם הַמְשֹׁרֲרִים סְבִיבֹות יְרוּשָׁלִָם׃

<span class="reftext"><b>30</b></span>&nbsp;וַיִּטַּהֲרוּ הַכֹּהֲנִים וְהַלְוִיִּם וַיְטַהֲרוּ אֶת־הָעָם וְאֶת־הַשְּׁעָרִים וְאֶת־הַחֹומָה׃<p>

<span class="reftext"><b>31</b></span>&nbsp;וָאַעֲלֶה אֶת־שָׂרֵי יְהוּדָה מֵעַל לַחֹומָה וָאַעֲמִידָה שְׁתֵּי תֹודֹת גְּדֹולֹת וְתַהֲלֻכֹת לַיָּמִין מֵעַל לַחֹומָה לְשַׁעַר הָאַשְׁפֹּת׃

<span class="reftext"><b>32</b></span>&nbsp;וַיֵּלֶךְ אַחֲרֵיהֶם הֹושַׁעְיָה וַחֲצִי שָׂרֵי יְהוּדָה׃

<span class="reftext"><b>33</b></span>&nbsp;וַעֲזַרְיָה עֶזְרָא וּמְשֻׁלָּם׃

<span class="reftext"><b>34</b></span>&nbsp;יְהוּדָה וּבִנְיָמִן וּשְׁמַעְיָה וְיִרְמְיָה׃ ס

<span class="reftext"><b>35</b></span>&nbsp;וּמִבְּנֵי הַכֹּהֲנִים בַּחֲצֹצְרֹות זְכַרְיָה בֶן־יֹונָתָן בֶּן־שְׁמַעְיָה בֶּן־מַתַּנְיָה בֶּן־מִיכָיָה בֶּן־זַכּוּר בֶּן־אָסָף׃

<span class="reftext"><b>36</b></span>&nbsp;וְאֶחָיו שְׁמַעְיָה וַעֲזַרְאֵל מִלֲלַי גִּלֲלַי מָעַי נְתַנְאֵל וִיהוּדָה חֲנָנִי בִּכְלֵי־שִׁיר דָּוִיד אִישׁ הָאֱלֹהִים וְעֶזְרָא הַסֹּופֵר לִפְנֵיהֶם׃

<span class="reftext"><b>37</b></span>&nbsp;וְעַל שַׁעַר הָעַיִן וְנֶגְדָּם עָלוּ עַל־מַעֲלֹות עִיר דָּוִיד בַּמַּעֲלֶה לַחֹומָה מֵעַל לְבֵית דָּוִיד וְעַד שַׁעַר הַמַּיִם מִזְרָח׃<p>

<span class="reftext"><b>38</b></span>&nbsp;וְהַתֹּודָה הַשֵּׁנִית הַהֹולֶכֶת לְמֹואל וַאֲנִי אַחֲרֶיהָ וַחֲצִי הָעָם מֵעַל לְהַחֹומָה מֵעַל לְמִגְדַּל הַתַּנּוּרִים וְעַד הַחֹומָה הָרְחָבָה׃

<span class="reftext"><b>39</b></span>&nbsp;וּמֵעַל לְשַׁעַר־אֶפְרַיִם וְעַל־שַׁעַר הַיְשָׁנָה וְעַל־שַׁעַר הַדָּגִים וּמִגְדַּל חֲנַנְאֵל וּמִגְדַּל הַמֵּאָה וְעַד שַׁעַר הַצֹּאן וְעָמְדוּ בְּשַׁעַר הַמַּטָּרָה׃

<span class="reftext"><b>40</b></span>&nbsp;וַתַּעֲמֹדְנָה שְׁתֵּי הַתֹּודֹת בְּבֵית הָאֱלֹהִים וַאֲנִי וַחֲצִי הַסְּגָנִים עִמִּי׃

<span class="reftext"><b>41</b></span>&nbsp;וְהַכֹּהֲנִים אֶלְיָקִים מַעֲשֵׂיָה מִנְיָמִין מִיכָיָה אֶלְיֹועֵינַי זְכַרְיָה חֲנַנְיָה בַּחֲצֹצְרֹות׃

<span class="reftext"><b>42</b></span>&nbsp;וּמַעֲשֵׂיָה וּשְׁמַעְיָה וְאֶלְעָזָר וְעֻזִּי וִיהֹוחָןָן וּמַלְכִּיָּה וְעֵילָם וָעָזֶר וַיַּשְׁמִיעוּ הַמְשֹׁרְרִים וְיִזְרַחְיָה הַפָּקִיד׃

<span class="reftext"><b>43</b></span>&nbsp;וַיִּזְבְּחוּ בַיֹּום־הַהוּא זְבָחִים גְּדֹולִים וַיִּשְׂמָחוּ כִּי הָאֱלֹהִים שִׂמְּחָם שִׂמְחָה גְדֹולָה וְגַם הַנָּשִׁים וְהַיְלָדִים שָׂמֵחוּ וַתִּשָּׁמַע שִׂמְחַת יְרוּשָׁלִַם מֵרָחֹוק׃<p>

<span class="reftext"><b>44</b></span>&nbsp;וַיִּפָּקְדוּ בַיֹּום הַהוּא אֲנָשִׁים עַל־הַנְּשָׁכֹות לָאֹוצָרֹות לַתְּרוּמֹות לָרֵאשִׁית וְלַמַּעַשְׂרֹות לִכְנֹוס בָּהֶם לִשְׂדֵי הֶעָרִים מְנָאֹות הַתֹּורָה לַכֹּהֲנִים וְלַלְוִיִּם כִּי שִׂמְחַת יְהוּדָה עַל־הַכֹּהֲנִים וְעַל־הַלְוִיִּם הָעֹמְדִים׃

<span class="reftext"><b>45</b></span>&nbsp;וַיִּשְׁמְרוּ מִשְׁמֶרֶת אֱלֹהֵיהֶם וּמִשְׁמֶרֶת הַטָּהֳרָה וְהַמְשֹׁרְרִים וְהַשֹּׁעֲרִים כְּמִצְוַת דָּוִיד שְׁלֹמֹה בְנֹו׃

<span class="reftext"><b>46</b></span>&nbsp;כִּי־בִימֵי דָוִיד וְאָסָף מִקֶּדֶם [כ= רֹאשׁ] [ק= רָאשֵׁי] הַמְשֹׁרְרִים וְשִׁיר־תְּהִלָּה וְהֹדֹות לֵאלֹהִים׃

<span class="reftext"><b>47</b></span>&nbsp;וְכָל־יִשְׂרָאֵל בִּימֵי זְרֻבָּבֶל וּבִימֵי נְחֶמְיָה נֹתְנִים מְנָיֹות הַמְשֹׁרְרִים וְהַשֹּׁעֲרִים דְּבַר־יֹום בְּיֹומֹו וּמַקְדִּשִׁים לַלְוִיִּם וְהַלְוִיִּם מַקְדִּשִׁים לִבְנֵי אַהֲרֹן׃ ף<p></div>
</body></html>
