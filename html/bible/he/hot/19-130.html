<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>
<div style="direction:rtl"><span class="reftext"><b>1</b></span>&nbsp;שִׁיר הַמַּעֲלֹות מִמַּעֲמַקִּים קְרָאתִיךָ יְהוָה׃<p>

<span class="reftext"><b>2</b></span>&nbsp;אֲדֹנָי שִׁמְעָה בְקֹולִי תִּהְיֶינָה אָזְנֶיךָ קַשֻּׁבֹות לְקֹול תַּחֲנוּנָי׃<p>

<span class="reftext"><b>3</b></span>&nbsp;אִם־עֲוֹנֹות תִּשְׁמָר־יָהּ אֲדֹנָי מִי יַעֲמֹד׃<p>

<span class="reftext"><b>4</b></span>&nbsp;כִּי־עִמְּךָ הַסְּלִיחָה לְמַעַן תִּוָּרֵא׃<p>

<span class="reftext"><b>5</b></span>&nbsp;קִוִּיתִי יְהוָה קִוְּתָה נַפְשִׁי וְלִדְבָרֹו הֹוחָלְתִּי׃<p>

<span class="reftext"><b>6</b></span>&nbsp;נַפְשִׁי לַאדֹנָי מִשֹּׁמְרִים לַבֹּקֶר שֹׁמְרִים לַבֹּקֶר׃<p>

<span class="reftext"><b>7</b></span>&nbsp;יַחֵל יִשְׂרָאֵל אֶל־יְהוָה כִּי־עִם־יְהוָה הַחֶסֶד וְהַרְבֵּה עִמֹּו פְדוּת׃<p>

<span class="reftext"><b>8</b></span>&nbsp;וְהוּא יִפְדֶּה אֶת־יִשְׂרָאֵל מִכֹּל עֲוֹנֹתָיו׃<p></div>
</body></html>
