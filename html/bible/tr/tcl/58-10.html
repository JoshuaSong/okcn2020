<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>

<div class="version vid170 iso6393tur" data-vid="170" data-iso6393="tur">
    <div class="book bkHEB">
        <div class="chapter ch10" data-usfm="HEB.10">
            <div class="label">10</div><div class="p"><span class="content">  </span><span class="verse v1" data-usfm="HEB.10.1"><span class="label">1</span><span class="content">Kutsal Yasa'da gelecek iyi &#351;eylerin asl&#305; yoktur, sadece g&#246;lgesi vard&#305;r. Bu nedenle Yasa, her y&#305;l s&#252;rekli ayn&#305; kurbanlar&#305; sunarak Tanr&#305;'ya yakla&#351;anlar&#305; asla yetkinli&#287;e erdiremez. </span></span><span class="verse v2" data-usfm="HEB.10.2"><span class="label">2</span><span class="content">Erdirebilseydi, kurban sunmaya son verilmez miydi? &#199;&#252;nk&#252; tap&#305;nanlar bir kez g&#252;nahlar&#305;ndan ar&#305;nd&#305;ktan sonra art&#305;k g&#252;nahl&#305;l&#305;k duygusu kalmazd&#305;. </span></span><span class="verse v3" data-usfm="HEB.10.3"><span class="label">3</span><span class="content">Ancak o kurbanlar insanlara y&#305;ldan y&#305;la g&#252;nahlar&#305;n&#305; an&#305;msat&#305;yor. </span></span><span class="verse v4" data-usfm="HEB.10.4"><span class="label">4</span><span class="content">&#199;&#252;nk&#252; bo&#287;alarla tekelerin kan&#305; g&#252;nahlar&#305; ortadan kald&#305;ramaz. </span></span><span class="verse v5" data-usfm="HEB.10.5"><span class="label">5</span><span class="note x"><span class="label">#</span><span class=" body"><span class="xref" data-usfm="PSA.Mez.40.6-8">Mez.40:6-8</span></span></span><span class="content"> Bunun i&#231;in Mesih d&#252;nyaya gelirken &#351;&#246;yle diyor:</span></span></div><div class="b"></div><div class="q1"><span class="verse v5" data-usfm="HEB.10.5"><span class="content">&#8220;Kurban ve sunu istemedin,</span></span></div><div class="q1"><span class="verse v5" data-usfm="HEB.10.5"><span class="content">Ama bana bir beden haz&#305;rlad&#305;n.</span></span></div><div class="q1"><span class="verse v5" data-usfm="HEB.10.5"><span class="content">  </span></span><span class="verse v6" data-usfm="HEB.10.6"><span class="label">6</span><span class="content">Yakmal&#305;k </span><span class="w"><span class="content">sunudan</span></span><span class="content"> ve g&#252;nah </span><span class="w"><span class="content">sunusundan</span></span></span></div><div class="q1"><span class="verse v6" data-usfm="HEB.10.6"><span class="content">Ho&#351;nut olmad&#305;n.</span></span></div><div class="q1"><span class="verse v6" data-usfm="HEB.10.6"><span class="content">  </span></span><span class="verse v7" data-usfm="HEB.10.7"><span class="label">7</span><span class="content">O zaman &#351;&#246;yle dedim:</span></span></div><div class="q1"><span class="verse v7" data-usfm="HEB.10.7"><span class="content">&#8216;Kutsal Yaz&#305; tomar&#305;nda</span></span></div><div class="q1"><span class="verse v7" data-usfm="HEB.10.7"><span class="content">Benim i&#231;in yaz&#305;ld&#305;&#287;&#305; gibi,</span></span></div><div class="q1"><span class="verse v7" data-usfm="HEB.10.7"><span class="content">Senin iste&#287;ini yapmak &#252;zere,</span></span></div><div class="q1"><span class="verse v7" data-usfm="HEB.10.7"><span class="content">Ey Tanr&#305;, i&#351;te geldim.&#8217; &#8221;</span></span></div><div class="b"></div><div class="m"><span class="verse v7" data-usfm="HEB.10.7"><span class="content">  </span></span><span class="verse v8" data-usfm="HEB.10.8"><span class="label">8</span><span class="content">Mesih ilkin, &#8220;Kurban, sunu, yakmal&#305;k sunu, g&#252;nah sunusu istemedin ve bunlardan ho&#351;nut olmad&#305;n&#8221; dedi. Oysa bunlar Yasa'n&#305;n bir gere&#287;i olarak sunulur. </span></span><span class="verse v9" data-usfm="HEB.10.9"><span class="label">9</span><span class="content">Sonra, &#8220;Senin iste&#287;ini yapmak &#252;zere i&#351;te geldim&#8221; dedi. Yani ikinciyi ge&#231;erli k&#305;lmak i&#231;in birinciyi ortadan kald&#305;r&#305;yor. </span></span><span class="verse v10" data-usfm="HEB.10.10"><span class="label">10</span><span class="content">Tanr&#305;'n&#305;n bu iste&#287;i uyar&#305;nca, &#304;sa Mesih'in bedeninin ilk ve son kez sunulmas&#305;yla kutsal k&#305;l&#305;nd&#305;k.</span></span></div><div class="p"><span class="verse v10" data-usfm="HEB.10.10"><span class="content">  </span></span><span class="verse v11" data-usfm="HEB.10.11"><span class="label">11</span><span class="content">Her </span><span class="w"><span class="content">k&#226;hin</span></span><span class="content"> her g&#252;n ayakta durup g&#246;revini yapar ve g&#252;nahlar&#305; asla ortadan kald&#305;ramayan ayn&#305; kurbanlar&#305; tekrar tekrar sunar. </span></span><span class="verse v12" data-usfm="HEB.10.12"><span class="label">12</span><span class="note x"><span class="label">#</span><span class=" body"><span class="xref" data-usfm="PSA.Mez.110.1">Mez.110:1</span></span></span><span class="content"> Oysa Mesih g&#252;nahlar i&#231;in sonsuza dek ge&#231;erli tek bir kurban sunduktan sonra Tanr&#305;'n&#305;n sa&#287;&#305;nda oturdu. </span></span><span class="verse v13" data-usfm="HEB.10.13"><span class="label">13</span><span class="content">O zamandan beri d&#252;&#351;manlar&#305;n&#305;n, kendi ayaklar&#305;n&#305;n alt&#305;na serilmesini</span><span class="note f"><span class="label">#</span><span class=" body"><span class="fr">10:13 </span><span class="ft">&#8220;Ayaklar&#305;n&#305;n alt&#305;na serilmesini&#8221;: Grek&#231;e &#8220;Ayaklar&#305;na tabure yap&#305;lmas&#305;n&#305;&#8221;.</span></span></span><span class="content"> bekliyor. </span></span><span class="verse v14" data-usfm="HEB.10.14"><span class="label">14</span><span class="content">&#199;&#252;nk&#252; kutsal k&#305;l&#305;nanlar&#305; tek bir sunuyla sonsuza dek yetkinli&#287;e erdirmi&#351;tir. </span></span><span class="verse v15" data-usfm="HEB.10.15"><span class="label">15</span><span class="content">Kutsal Ruh da bu konuda bize tan&#305;kl&#305;k ediyor. &#214;nce diyor ki,</span></span></div><div class="b"></div><div class="q1"><span class="verse v15" data-usfm="HEB.10.15"><span class="content">  </span></span><span class="verse v16" data-usfm="HEB.10.16"><span class="label">16</span><span class="content">  </span><span class="note x"><span class="label">#</span><span class=" body">    <span class="xref" data-usfm="JER.Yer.31.33-34">Yer.31:33-34</span>  </span></span><span class="content"> &#8220;Rab, &#8216;O g&#252;nlerden sonra</span></span></div><div class="q1"><span class="verse v16" data-usfm="HEB.10.16"><span class="content">Onlarla yapaca&#287;&#305;m antla&#351;ma &#351;udur:</span></span></div><div class="q1"><span class="verse v16" data-usfm="HEB.10.16"><span class="content">Yasalar&#305;m&#305; y&#252;reklerine koyaca&#287;&#305;m,</span></span></div><div class="q1"><span class="verse v16" data-usfm="HEB.10.16"><span class="content">Zihinlerine yazaca&#287;&#305;m&#8217; diyor.&#8221;</span></span></div><div class="b"></div><div class="m"><span class="verse v16" data-usfm="HEB.10.16"><span class="content">  </span></span><span class="verse v17" data-usfm="HEB.10.17"><span class="label">17</span><span class="content">Sonra &#351;unu ekliyor:</span></span></div><div class="b"></div><div class="q1"><span class="verse v17" data-usfm="HEB.10.17"><span class="content">&#8220;Onlar&#305;n g&#252;nahlar&#305;n&#305; ve su&#231;lar&#305;n&#305; art&#305;k anmayaca&#287;&#305;m.&#8221;</span></span></div><div class="b"></div><div class="m"><span class="verse v17" data-usfm="HEB.10.17"><span class="content">  </span></span><span class="verse v18" data-usfm="HEB.10.18"><span class="label">18</span><span class="content">Bunlar&#305;n ba&#287;&#305;&#351;lanmas&#305; durumunda art&#305;k g&#252;nah i&#231;in sunuya gerek yoktur.</span></span></div><div class="s1"><span class="heading">Dayan&#305;n!</span></div><div class="p"><span class="verse v18" data-usfm="HEB.10.18"><span class="content">  </span></span><span class="verse v19 v20" data-usfm="HEB.10.19+HEB.10.20"><span class="label">19-20</span><span class="content">Bu nedenle, ey karde&#351;ler, &#304;sa'n&#305;n kan&#305; sayesinde </span><span class="w"><span class="content">perdede</span></span><span class="content">, yani kendi bedeninde bize a&#231;t&#305;&#287;&#305; yeni ve diri yoldan kutsal yere girmeye cesaretimiz vard&#305;r. </span></span><span class="verse v21" data-usfm="HEB.10.21"><span class="label">21</span><span class="content">Tanr&#305;'n&#305;n evinden sorumlu b&#252;y&#252;k bir </span><span class="w"><span class="content">k&#226;hinimiz</span></span><span class="content"> bulunmaktad&#305;r. </span></span><span class="verse v22" data-usfm="HEB.10.22"><span class="label">22</span><span class="note x"><span class="label">#</span><span class=" body"><span class="xref" data-usfm="LEV.Lev.8.30">Lev.8:30</span><span class="xref" data-usfm="EZK.Hez.36.25">Hez.36:25</span></span></span><span class="content"> &#214;yleyse y&#252;reklerimiz serpmeyle k&#246;t&#252; vicdandan ar&#305;nm&#305;&#351;, bedenlerimiz temiz suyla y&#305;kanm&#305;&#351; olarak, iman&#305;n verdi&#287;i tam g&#252;venceyle, y&#252;rekten bir i&#231;tenlikle Tanr&#305;'ya yakla&#351;al&#305;m. </span></span><span class="verse v23" data-usfm="HEB.10.23"><span class="label">23</span><span class="content">A&#231;&#305;k&#231;a benimsedi&#287;imiz umuda s&#305;ms&#305;k&#305; tutunal&#305;m. &#199;&#252;nk&#252; vaat eden Tanr&#305; g&#252;venilirdir. </span></span><span class="verse v24" data-usfm="HEB.10.24"><span class="label">24</span><span class="content">Birbirimizi sevgi ve iyi i&#351;ler i&#231;in nas&#305;l gayrete getirebilece&#287;imizi d&#252;&#351;&#252;nelim. </span></span><span class="verse v25" data-usfm="HEB.10.25"><span class="label">25</span><span class="content">Baz&#305;lar&#305;n&#305;n al&#305;&#351;t&#305;&#287;&#305; gibi, bir araya gelmekten vazge&#231;meyelim; o g&#252;n&#252;n yakla&#351;t&#305;&#287;&#305;n&#305; g&#246;rd&#252;k&#231;e birbirimizi daha da &#231;ok y&#252;reklendirelim.</span></span></div><div class="p"><span class="verse v25" data-usfm="HEB.10.25"><span class="content">  </span></span><span class="verse v26 v27" data-usfm="HEB.10.26+HEB.10.27"><span class="label">26-27</span><span class="content">  </span><span class="note x"><span class="label">#</span><span class=" body">    <span class="xref" data-usfm="ISA.Y&#351;a.26.11">Y&#351;a.26:11</span>  </span></span><span class="content"> Ger&#231;e&#287;i &#246;&#287;renip benimsedikten sonra, bile bile g&#252;nah i&#351;lemeye devam edersek, g&#252;nahlar i&#231;in art&#305;k kurban kalmaz; geriye sadece yarg&#305;n&#305;n deh&#351;etli bekleni&#351;i ve d&#252;&#351;manlar&#305; yiyip bitirecek k&#305;zg&#305;n ate&#351; kal&#305;r. </span></span><span class="verse v28" data-usfm="HEB.10.28"><span class="label">28</span><span class="note x"><span class="label">#</span><span class=" body"><span class="xref" data-usfm="DEU.Yas.17.6">Yas.17:6</span><span class="xref" data-usfm="DEU.19.15">Yas 19:15</span></span></span><span class="content"> Musa'n&#305;n Yasas&#305;'n&#305; hi&#231;e sayan, iki ya da &#252;&#231; tan&#305;&#287;&#305;n s&#246;z&#252;yle ac&#305;mas&#305;zca &#246;ld&#252;r&#252;l&#252;r. </span></span><span class="verse v29" data-usfm="HEB.10.29"><span class="label">29</span><span class="note x"><span class="label">#</span><span class=" body"><span class="xref" data-usfm="EXO.&#199;&#305;k.24.8">&#199;&#305;k.24:8</span></span></span><span class="content"> E&#287;er bir kimse Tanr&#305; O&#287;lu'nu ayaklar alt&#305;na al&#305;r, kendisini kutsal k&#305;lan antla&#351;ma kan&#305;n&#305; baya&#287;&#305; sayar ve l&#252;tufk&#226;r Ruh'a hakaret ederse, bundan ne kadar daha a&#287;&#305;r bir cezaya lay&#305;k g&#246;r&#252;lecek san&#305;rs&#305;n&#305;z? </span></span><span class="verse v30" data-usfm="HEB.10.30"><span class="label">30</span><span class="note x"><span class="label">#</span><span class=" body"><span class="xref" data-usfm="DEU.Yas.32.35-36">Yas.32:35-36</span><span class="xref" data-usfm="ROM.Rom.12.19">Rom.12:19</span></span></span><span class="content"> &#199;&#252;nk&#252;, &#8220;&#214;&#231; benimdir, kar&#351;&#305;l&#305;&#287;&#305;n&#305; ben verece&#287;im&#8221; ve yine, &#8220;Rab halk&#305;n&#305; yarg&#305;layacak&#8221; diyeni tan&#305;yoruz. </span></span><span class="verse v31" data-usfm="HEB.10.31"><span class="label">31</span><span class="content">Diri Tanr&#305;'n&#305;n eline d&#252;&#351;mek korkun&#231; bir &#351;eydir.</span></span></div><div class="p"><span class="verse v31" data-usfm="HEB.10.31"><span class="content">  </span></span><span class="verse v32" data-usfm="HEB.10.32"><span class="label">32</span><span class="content">Sizlerse ayd&#305;nland&#305;ktan sonra ac&#305;larla dolu b&#252;y&#252;k bir m&#252;cadeleye dayand&#305;&#287;&#305;n&#305;z o ilk g&#252;nleri an&#305;msay&#305;n. </span></span><span class="verse v33" data-usfm="HEB.10.33"><span class="label">33</span><span class="content">Bazen sitemlere, s&#305;k&#305;nt&#305;lara u&#287;ray&#305;p seyirlik oldunuz, bazen de ayn&#305; durumda olanlarla dayan&#305;&#351;ma i&#231;ine girdiniz. </span></span><span class="verse v34" data-usfm="HEB.10.34"><span class="label">34</span><span class="content">Hem hapistekilerin dertlerine ortak oldunuz, hem de daha iyi ve kal&#305;c&#305; bir mal&#305;n&#305;z oldu&#287;unu bilerek mallar&#305;n&#305;z&#305;n ya&#287;ma edilmesini sevin&#231;le kar&#351;&#305;lad&#305;n&#305;z. </span></span><span class="verse v35" data-usfm="HEB.10.35"><span class="label">35</span><span class="content">Onun i&#231;in cesaretinizi yitirmeyin; bu cesaretin &#246;d&#252;l&#252; b&#252;y&#252;kt&#252;r. </span></span><span class="verse v36" data-usfm="HEB.10.36"><span class="label">36</span><span class="content">&#199;&#252;nk&#252; Tanr&#305;'n&#305;n iste&#287;ini yerine getirmek ve vaat edilene kavu&#351;mak i&#231;in dayanma g&#252;c&#252;ne ihtiyac&#305;n&#305;z vard&#305;r. </span></span><span class="verse v37" data-usfm="HEB.10.37"><span class="label">37</span><span class="note x"><span class="label">#</span><span class=" body"><span class="xref" data-usfm="HAB.Hab.2.3-4">Hab.2:3-4</span><span class="xref" data-usfm="ROM.Rom.1.17">Rom.1:17</span><span class="xref" data-usfm="GAL.Gal.3.11">Gal.3:11</span></span></span><span class="content"> Art&#305;k,</span></span></div><div class="b"></div><div class="q1"><span class="verse v37" data-usfm="HEB.10.37"><span class="content">&#8220;Gelecek olan pek yak&#305;nda gelecek</span></span></div><div class="q1"><span class="verse v37" data-usfm="HEB.10.37"><span class="content">Ve gecikmeyecek.</span></span></div><div class="q1"><span class="verse v37" data-usfm="HEB.10.37"><span class="content">  </span></span><span class="verse v38" data-usfm="HEB.10.38"><span class="label">38</span><span class="content">Do&#287;ru adam&#305;m, imanla ya&#351;ayacakt&#305;r.</span></span></div><div class="q1"><span class="verse v38" data-usfm="HEB.10.38"><span class="content">Ama geri &#231;ekilirse, ondan ho&#351;nut olmayaca&#287;&#305;m.&#8221;</span></span></div><div class="b"></div><div class="m"><span class="verse v38" data-usfm="HEB.10.38"><span class="content">  </span></span><span class="verse v39" data-usfm="HEB.10.39"><span class="label">39</span><span class="content">Bizler geri &#231;ekilip mahvolanlardan de&#287;iliz; iman edip canlar&#305;n&#305;n kurtulu&#351;una kavu&#351;anlardan&#305;z.</span></span></div>
        </div>
    </div>
</div>
</div>
<!-- / Secondary version content -->

</body></html>
