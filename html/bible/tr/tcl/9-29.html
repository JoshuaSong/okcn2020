<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>

<div class="version vid170 iso6393tur" data-vid="170" data-iso6393="tur">
    <div class="book bk1SA">
        <div class="chapter ch29" data-usfm="1SA.29">
            <div class="label">29</div><div class="s1"><span class="heading">Aki&#351; Davut'u Ziklak'a G&#246;nderiyor</span></div><div class="p"><span class="content">  </span><span class="verse v1" data-usfm="1SA.29.1"><span class="label">1</span><span class="content">Filistliler b&#252;t&#252;n ordular&#305;n&#305; Afek'te toplad&#305;lar. &#304;srailliler ise Yizreel'deki p&#305;nar&#305;n yan&#305;na kurduklar&#305; ordugahta kal&#305;yorlard&#305;. </span></span><span class="verse v2" data-usfm="1SA.29.2"><span class="label">2</span><span class="content">Filist beyleri y&#252;zer ve biner ki&#351;ilik birliklerle ilerliyordu. Davut'la adamlar&#305;ysa Aki&#351;'le birlikte geriden geliyorlard&#305;. </span></span><span class="verse v3" data-usfm="1SA.29.3"><span class="label">3</span><span class="content">Filistli komutanlar, &#8220;Bu &#304;braniler'in burada ne i&#351;i var?&#8221; diye sorunca, Aki&#351; &#351;u kar&#351;&#305;l&#305;&#287;&#305; verdi: &#8220;Bu, &#304;srail Kral&#305; Saul'un g&#246;revlisi Davut'tur. Bir y&#305;ldan uzun s&#252;redir yan&#305;mda kal&#305;yor. Bana geldi&#287;inden beri kendisinde hi&#231;bir k&#246;t&#252;l&#252;k bulamad&#305;m.&#8221;</span></span></div><div class="p"><span class="verse v3" data-usfm="1SA.29.3"><span class="content">  </span></span><span class="verse v4" data-usfm="1SA.29.4"><span class="label">4</span><span class="content">Ama Filistli komutanlar Aki&#351;'e &#246;fkelendiler. &#8220;Adam&#305; geri g&#246;nder, kendisine verdi&#287;in yere d&#246;ns&#252;n&#8221; dediler, &#8220;Bizimle birlikte sava&#351;a gelmesin; yoksa sava&#351; s&#305;ras&#305;nda bize kar&#351;&#305; &#231;&#305;kar. Efendisinin be&#287;enisini nas&#305;l kazanabilir? Adamlar&#305;m&#305;z&#305;n ba&#351;&#305;n&#305; ona vermekten daha iyi bir yol bulabilir mi? </span></span><span class="verse v5" data-usfm="1SA.29.5"><span class="label">5</span><span class="note x"><span class="label">#</span><span class=" body"><span class="xref" data-usfm="1SA.1Sa.18.7">1Sa.18:7</span><span class="xref" data-usfm="1SA.21.11">1Sa 21:11</span></span></span><span class="content"> &#199;al&#305;p oynarken,</span></span></div><div class="q1"><span class="verse v5" data-usfm="1SA.29.5"><span class="content">&#8216;Saul binlercesini &#246;ld&#252;rd&#252;,</span></span></div><div class="q2"><span class="verse v5" data-usfm="1SA.29.5"><span class="content">Davut'sa on binlercesini&#8217;</span></span></div><div class="m"><span class="verse v5" data-usfm="1SA.29.5"><span class="content">diye hakk&#305;nda ezgiler okuduklar&#305; Davut de&#287;il mi bu?&#8221;</span></span></div><div class="p"><span class="verse v5" data-usfm="1SA.29.5"><span class="content">  </span></span><span class="verse v6" data-usfm="1SA.29.6"><span class="label">6</span><span class="content">Bunun &#252;zerine Aki&#351;, Davut'u &#231;a&#287;&#305;r&#305;p, &#8220;Ya&#351;ayan RAB'bin ad&#305;yla derim ki, sen d&#252;r&#252;st bir ki&#351;isin&#8221; dedi, &#8220;Benimle birlikte sava&#351;a kat&#305;lman&#305; isterdim. Yan&#305;ma geldi&#287;in g&#252;nden bu yana ters bir davran&#305;&#351;&#305;n&#305; g&#246;rmedim. Ama Filist beyleri seni uygun g&#246;rmedi. </span></span><span class="verse v7" data-usfm="1SA.29.7"><span class="label">7</span><span class="content">&#350;imdi geri d&#246;n ve esenlikle git. Filist beylerinin g&#246;z&#252;nde ters bir davran&#305;&#351;ta bulunma.&#8221;</span></span></div><div class="p"><span class="verse v7" data-usfm="1SA.29.7"><span class="content">  </span></span><span class="verse v8" data-usfm="1SA.29.8"><span class="label">8</span><span class="content">Davut, &#8220;Ama ben ne yapt&#305;m?&#8221; diye sordu, &#8220;Yan&#305;na geldi&#287;imden bu yana bende ne buldun ki, gidip efendim kral&#305;n d&#252;&#351;manlar&#305;na kar&#351;&#305; sava&#351;mayay&#305;m?&#8221;</span></span></div><div class="p"><span class="verse v8" data-usfm="1SA.29.8"><span class="content">  </span></span><span class="verse v9" data-usfm="1SA.29.9"><span class="label">9</span><span class="content">Aki&#351;, &#8220;Biliyorum, sen benim g&#246;z&#252;mde Tanr&#305;'n&#305;n bir mele&#287;i gibi iyisin&#8221; diye yan&#305;tlad&#305;, &#8220;Ne var ki Filistli komutanlar, &#8216;Bizimle sava&#351;a gelmesin&#8217; diyorlar. </span></span><span class="verse v10" data-usfm="1SA.29.10"><span class="label">10</span><span class="content">Seninle gelmi&#351; olan efendin Saul'un kullar&#305;yla birlikte sabah erkenden kalk&#305;n ve tan a&#287;ar&#305;r a&#287;armaz gidin.&#8221;</span></span></div><div class="p"><span class="verse v10" data-usfm="1SA.29.10"><span class="content">  </span></span><span class="verse v11" data-usfm="1SA.29.11"><span class="label">11</span><span class="content">B&#246;ylece Davut'la adamlar&#305; Filist &#252;lkesine d&#246;nmek &#252;zere sabah erkenden kalkt&#305;lar. Filistliler ise Yizreel'e gittiler.</span></span></div>
        </div>
    </div>
</div>
</div>
<!-- / Secondary version content -->

</body></html>
