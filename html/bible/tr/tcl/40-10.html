<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>

<div class="version vid170 iso6393tur" data-vid="170" data-iso6393="tur">
    <div class="book bkMAT">
        <div class="chapter ch10" data-usfm="MAT.10">
            <div class="label">10</div><div class="s1"><span class="heading">&#304;sa On &#304;ki El&#231;isini G&#246;reve G&#246;nderiyor</span></div><div class="r"><span class="heading">(Mar.3:13-19; 6:7-13; Luk.6:12-16; 9:1-6)</span></div><div class="p"><span class="content">  </span><span class="verse v1" data-usfm="MAT.10.1"><span class="label">1</span><span class="content">&#304;sa on iki &#246;&#287;rencisini yan&#305;na &#231;a&#287;&#305;r&#305;p onlara k&#246;t&#252; ruhlar &#252;zerinde yetki verdi. B&#246;ylece k&#246;t&#252; ruhlar&#305; kovacak, her hastal&#305;&#287;&#305;, her illeti iyile&#351;tireceklerdi.</span></span></div><div class="p"><span class="verse v1" data-usfm="MAT.10.1"><span class="content">  </span></span><span class="verse v2 v3 v4" data-usfm="MAT.10.2+MAT.10.3+MAT.10.4"><span class="label">2-4</span><span class="content">Bu on iki el&#231;inin adlar&#305; &#351;&#246;yle: Birincisi Petrus ad&#305;yla bilinen Simun, onun karde&#351;i Andreas, Zebedi'nin o&#287;ullar&#305; Yakup ve Yuhanna, Filipus ve Bartalmay, Tomas ve vergi g&#246;revlisi Matta, Alfay o&#287;lu Yakup ve Taday, </span><span class="w"><span class="content">Yurtsever</span></span><span class="content"> Simun ve &#304;sa'ya ihanet eden Yahuda &#304;skariot.</span></span></div><div class="p"><span class="verse v2 v3 v4" data-usfm="MAT.10.2+MAT.10.3+MAT.10.4"><span class="content">  </span></span><span class="verse v5" data-usfm="MAT.10.5"><span class="label">5</span><span class="content">&#304;sa Onikiler'i &#351;u buyrukla halk&#305;n aras&#305;na g&#246;nderdi: &#8220;&#214;teki uluslar&#305;n aras&#305;na girmeyin. Samiriyeliler'in kentlerine de u&#287;ramay&#305;n. </span></span><span class="verse v6" data-usfm="MAT.10.6"><span class="label">6</span><span class="content">Bunun yerine, &#304;srail halk&#305;n&#305;n yitik koyunlar&#305;na gidin. </span></span><span class="verse v7" data-usfm="MAT.10.7"><span class="label">7</span><span class="note x"><span class="label">#</span><span class=" body"><span class="xref" data-usfm="LUK.Luk.10.4-12">Luk.10:4-12</span></span></span><span class="content"> Gitti&#287;iniz her yerde G&#246;klerin Egemenli&#287;i'nin yakla&#351;t&#305;&#287;&#305;n&#305; duyurun. </span></span><span class="verse v8" data-usfm="MAT.10.8"><span class="label">8</span><span class="content">Hastalar&#305; iyile&#351;tirin, &#246;l&#252;leri diriltin, </span><span class="w"><span class="content">c&#252;zaml&#305;lar&#305;</span></span><span class="content"> temiz k&#305;l&#305;n, cinleri kovun. Kar&#351;&#305;l&#305;ks&#305;z ald&#305;n&#305;z, kar&#351;&#305;l&#305;ks&#305;z verin. </span></span><span class="verse v9" data-usfm="MAT.10.9"><span class="label">9</span><span class="content">Ku&#351;a&#287;&#305;n&#305;za alt&#305;n, g&#252;m&#252;&#351;, ya da bak&#305;r para koymay&#305;n. </span></span><span class="verse v10" data-usfm="MAT.10.10"><span class="label">10</span><span class="note x"><span class="label">#</span><span class=" body"><span class="xref" data-usfm="1CO.1Ko.9.14">1Ko.9:14</span><span class="xref" data-usfm="1TI.1Ti.5.18">1Ti.5:18</span></span></span><span class="content"> Yolculuk i&#231;in ne torba, ne yedek mintan, ne &#231;ar&#305;k, ne de de&#287;nek al&#305;n. &#199;&#252;nk&#252; i&#351;&#231;i yiyece&#287;ini hak eder. </span></span><span class="verse v11" data-usfm="MAT.10.11"><span class="label">11</span><span class="content">Hangi kent ya da k&#246;ye girerseniz, orada sayg&#305;de&#287;er birini aray&#305;n ve ayr&#305;l&#305;ncaya dek onunla kal&#305;n. </span></span><span class="verse v12" data-usfm="MAT.10.12"><span class="label">12</span><span class="content">Onun evine girerken, evdekilere esenlik dileyin. </span></span><span class="verse v13" data-usfm="MAT.10.13"><span class="label">13</span><span class="content">E&#287;er evdekiler buna lay&#305;ksa, diledi&#287;iniz esenlik &#252;zerlerinde kals&#305;n; lay&#305;k de&#287;illerse, size geri d&#246;ns&#252;n. </span></span><span class="verse v14" data-usfm="MAT.10.14"><span class="label">14</span><span class="note x"><span class="label">#</span><span class=" body"><span class="xref" data-usfm="ACT.El&#231;.13.51">El&#231;.13:51</span></span></span><span class="content"> Sizi kabul etmez, s&#246;zlerinizi dinlemezlerse o evden ya da kentten ayr&#305;l&#305;rken, ayaklar&#305;n&#305;z&#305;n tozunu silkin. </span></span><span class="verse v15" data-usfm="MAT.10.15"><span class="label">15</span><span class="note x"><span class="label">#</span><span class=" body"><span class="xref" data-usfm="GEN.Yar.19.24-28">Yar.19:24-28</span><span class="xref" data-usfm="MAT.Mat.11.24">Mat.11:24</span></span></span><span class="content"> Size do&#287;rusunu s&#246;yleyeyim, yarg&#305; g&#252;n&#252; o kentin hali Sodom'la Gomora b&#246;lgesinin halinden beter olacakt&#305;r.&#8221;</span></span></div><div class="s1"><span class="heading">Gelecekteki S&#305;k&#305;nt&#305;lar</span></div><div class="r"><span class="heading">(Mar.13:9-13; Luk.21:12-17)</span></div><div class="p"><span class="verse v15" data-usfm="MAT.10.15"><span class="content">  </span></span><span class="verse v16" data-usfm="MAT.10.16"><span class="label">16</span><span class="content">  </span><span class="note x"><span class="label">#</span><span class=" body">    <span class="xref" data-usfm="LUK.Luk.10.3">Luk.10:3</span>  </span></span><span class="content"> &#8220;&#304;&#351;te, sizi koyunlar gibi kurtlar&#305;n aras&#305;na g&#246;nderiyorum. Y&#305;lan gibi zeki, g&#252;vercin gibi saf olun. </span></span><span class="verse v17" data-usfm="MAT.10.17"><span class="label">17</span><span class="content">&#304;nsanlardan sak&#305;n&#305;n. &#199;&#252;nk&#252; sizi mahkemelere verecek, havralar&#305;nda kam&#231;&#305;layacaklar. </span></span><span class="verse v18" data-usfm="MAT.10.18"><span class="label">18</span><span class="content">Benden &#246;t&#252;r&#252; valilerin, krallar&#305;n &#246;n&#252;ne &#231;&#305;kar&#305;lacak, b&#246;ylece onlara ve uluslara tan&#305;kl&#305;k edeceksiniz. </span></span><span class="verse v19" data-usfm="MAT.10.19"><span class="label">19</span><span class="content">Sizleri mahkemeye verdiklerinde, neyi nas&#305;l s&#246;yleyece&#287;inizi d&#252;&#351;&#252;nerek kayg&#305;lanmay&#305;n. Ne s&#246;yleyece&#287;iniz o anda size bildirilecek. </span></span><span class="verse v20" data-usfm="MAT.10.20"><span class="label">20</span><span class="content">&#199;&#252;nk&#252; konu&#351;an siz de&#287;il, arac&#305;l&#305;&#287;&#305;n&#305;zla konu&#351;an Baban&#305;z'&#305;n Ruhu olacak.</span></span></div><div class="p"><span class="verse v20" data-usfm="MAT.10.20"><span class="content">  </span></span><span class="verse v21" data-usfm="MAT.10.21"><span class="label">21</span><span class="content">  </span><span class="note x"><span class="label">#</span><span class=" body">    <span class="xref" data-usfm="MRK.Mar.13.12">Mar.13:12</span><span class="xref" data-usfm="LUK.Luk.21.16">Luk.21:16</span>  </span></span><span class="content"> &#8220;Karde&#351; karde&#351;i, baba &#231;ocu&#287;unu &#246;l&#252;me teslim edecek. &#199;ocuklar anne babaya ba&#351;kald&#305;r&#305;p onlar&#305; &#246;ld&#252;rtecek. </span></span><span class="verse v22" data-usfm="MAT.10.22"><span class="label">22</span><span class="note x"><span class="label">#</span><span class=" body"><span class="xref" data-usfm="MAT.Mat.24.9">Mat.24:9</span><span class="xref" data-usfm="MAT.24.13">13</span></span></span><span class="content"> Benim ad&#305;mdan &#246;t&#252;r&#252; herkes sizden nefret edecek. Ama sonuna kadar dayanan kurtulacakt&#305;r. </span></span><span class="verse v23" data-usfm="MAT.10.23"><span class="label">23</span><span class="content">Bir kentte size zulmettikleri zaman &#246;tekine ka&#231;&#305;n. Size do&#287;rusunu s&#246;yleyeyim, </span><span class="w"><span class="content">&#304;nsano&#287;lu</span></span><span class="content"> gelinceye dek &#304;srail'in b&#252;t&#252;n kentlerini dola&#351;m&#305;&#351; olmayacaks&#305;n&#305;z.</span></span></div><div class="p"><span class="verse v23" data-usfm="MAT.10.23"><span class="content">  </span></span><span class="verse v24" data-usfm="MAT.10.24"><span class="label">24</span><span class="content">  </span><span class="note x"><span class="label">#</span><span class=" body">    <span class="xref" data-usfm="LUK.Luk.6.40">Luk.6:40</span><span class="xref" data-usfm="JHN.Yu.13.16">Yu.13:16</span><span class="xref" data-usfm="JHN.15.20">Yu 15:20</span>  </span></span><span class="content"> &#8220;&#214;&#287;renci &#246;&#287;retmeninden, k&#246;le efendisinden &#252;st&#252;n de&#287;ildir. </span></span><span class="verse v25" data-usfm="MAT.10.25"><span class="label">25</span><span class="note x"><span class="label">#</span><span class=" body"><span class="xref" data-usfm="MAT.Mat.9.34">Mat.9:34</span><span class="xref" data-usfm="MAT.12.24">Mat 12:24</span><span class="xref" data-usfm="MRK.Mar.3.22">Mar.3:22</span><span class="xref" data-usfm="LUK.Luk.11.15">Luk.11:15</span></span></span><span class="content"> &#214;&#287;rencinin &#246;&#287;retmeni gibi, k&#246;lenin de efendisi gibi olmas&#305; yeterlidir. &#304;nsanlar evin efendisine </span><span class="w"><span class="content">Baalzevul</span></span><span class="content"> derlerse, ev halk&#305;na neler demezler!&#8221;</span></span></div><div class="s1"><span class="heading">Kimden Korkmal&#305;</span></div><div class="r"><span class="heading">(Luk.12:2-9)</span></div><div class="p"><span class="verse v25" data-usfm="MAT.10.25"><span class="content">  </span></span><span class="verse v26" data-usfm="MAT.10.26"><span class="label">26</span><span class="content">  </span><span class="note x"><span class="label">#</span><span class=" body">    <span class="xref" data-usfm="MRK.Mar.4.22">Mar.4:22</span><span class="xref" data-usfm="LUK.Luk.8.17">Luk.8:17</span>  </span></span><span class="content"> &#8220;Bu y&#252;zden onlardan korkmay&#305;n. &#199;&#252;nk&#252; &#246;rt&#252;l&#252; olup da a&#231;&#305;&#287;a &#231;&#305;kar&#305;lmayacak, gizli olup da bilinmeyecek hi&#231;bir &#351;ey yoktur. </span></span><span class="verse v27" data-usfm="MAT.10.27"><span class="label">27</span><span class="content">Size karanl&#305;kta s&#246;ylediklerimi, siz g&#252;n &#305;&#351;&#305;&#287;&#305;nda s&#246;yleyin. Kula&#287;&#305;n&#305;za f&#305;s&#305;ldanan&#305;, damlardan duyurun. </span></span><span class="verse v28" data-usfm="MAT.10.28"><span class="label">28</span><span class="content">Bedeni &#246;ld&#252;ren, ama can&#305; &#246;ld&#252;remeyenlerden korkmay&#305;n. Can&#305; da bedeni de cehennemde mahvedebilen Tanr&#305;'dan korkun. </span></span><span class="verse v29" data-usfm="MAT.10.29"><span class="label">29</span><span class="content">&#304;ki ser&#231;e bir meteli&#287;e sat&#305;lm&#305;yor mu? Ama Baban&#305;z'&#305;n izni olmadan bunlardan bir teki bile yere d&#252;&#351;mez. </span></span><span class="verse v30" data-usfm="MAT.10.30"><span class="label">30</span><span class="content">Size gelince, ba&#351;&#305;n&#305;zdaki b&#252;t&#252;n sa&#231;lar bile say&#305;l&#305;d&#305;r. </span></span><span class="verse v31" data-usfm="MAT.10.31"><span class="label">31</span><span class="content">Onun i&#231;in korkmay&#305;n, siz bir&#231;ok ser&#231;eden daha de&#287;erlisiniz.</span></span></div><div class="p"><span class="verse v31" data-usfm="MAT.10.31"><span class="content">  </span></span><span class="verse v32" data-usfm="MAT.10.32"><span class="label">32</span><span class="content">&#8220;&#304;nsanlar&#305;n &#246;n&#252;nde beni a&#231;&#305;k&#231;a kabul eden herkesi, ben de g&#246;klerdeki Babam'&#305;n &#246;n&#252;nde a&#231;&#305;k&#231;a kabul edece&#287;im. </span></span><span class="verse v33" data-usfm="MAT.10.33"><span class="label">33</span><span class="note x"><span class="label">#</span><span class=" body"><span class="xref" data-usfm="2TI.2Ti.2.12">2Ti.2:12</span></span></span><span class="content"> &#304;nsanlar&#305;n &#246;n&#252;nde beni ink&#226;r edeni, ben de g&#246;klerdeki Babam'&#305;n &#246;n&#252;nde ink&#226;r edece&#287;im.&#8221;</span></span></div><div class="s1"><span class="heading">&#304;sa'ya Lay&#305;k Olmak</span></div><div class="r"><span class="heading">(Mar.9:41; Luk.12:51-53; 14:26-27)</span></div><div class="p"><span class="verse v33" data-usfm="MAT.10.33"><span class="content">  </span></span><span class="verse v34" data-usfm="MAT.10.34"><span class="label">34</span><span class="content">&#8220;Yery&#252;z&#252;ne bar&#305;&#351; getirmeye geldi&#287;imi sanmay&#305;n! Bar&#305;&#351; de&#287;il, k&#305;l&#305;&#231; getirmeye geldim. </span></span><span class="verse v35" data-usfm="MAT.10.35"><span class="label">35</span><span class="note x"><span class="label">#</span><span class=" body"><span class="xref" data-usfm="MIC.Mik.7.6">Mik.7:6</span></span></span><span class="content"> &#199;&#252;nk&#252; ben babayla o&#287;ulun, anneyle k&#305;z&#305;n, gelinle kaynanan&#305;n aras&#305;na ayr&#305;l&#305;k sokmaya geldim. </span></span><span class="verse v36" data-usfm="MAT.10.36"><span class="label">36</span><span class="content">&#8216;&#304;nsan&#305;n d&#252;&#351;man&#305; kendi ev halk&#305; olacak.&#8217; </span></span><span class="verse v37" data-usfm="MAT.10.37"><span class="label">37</span><span class="content">Annesini ya da babas&#305;n&#305; beni sevdi&#287;inden &#231;ok seven bana lay&#305;k de&#287;ildir. O&#287;lunu ya da k&#305;z&#305;n&#305; beni sevdi&#287;inden &#231;ok seven bana lay&#305;k de&#287;ildir. </span></span><span class="verse v38" data-usfm="MAT.10.38"><span class="label">38</span><span class="note x"><span class="label">#</span><span class=" body"><span class="xref" data-usfm="MAT.Mat.16.24">Mat.16:24</span><span class="xref" data-usfm="MRK.Mar.8.34">Mar.8:34</span><span class="xref" data-usfm="LUK.Luk.9.23">Luk.9:23</span></span></span><span class="content"> &#199;arm&#305;h&#305;n&#305; y&#252;klenip ard&#305;mdan gelmeyen bana lay&#305;k de&#287;ildir. </span></span><span class="verse v39" data-usfm="MAT.10.39"><span class="label">39</span><span class="note x"><span class="label">#</span><span class=" body"><span class="xref" data-usfm="MAT.Mat.16.25">Mat.16:25</span><span class="xref" data-usfm="MRK.Mar.8.35">Mar.8:35</span><span class="xref" data-usfm="LUK.Luk.9.24">Luk.9:24</span><span class="xref" data-usfm="LUK.17.33">Luk 17:33</span><span class="xref" data-usfm="JHN.Yu.12.25">Yu.12:25</span></span></span><span class="content"> Can&#305;n&#305; kurtaran onu yitirecek. Can&#305;n&#305; benim u&#287;ruma yitiren ise onu kurtaracakt&#305;r.</span></span></div><div class="p"><span class="verse v39" data-usfm="MAT.10.39"><span class="content">  </span></span><span class="verse v40" data-usfm="MAT.10.40"><span class="label">40</span><span class="content">  </span><span class="note x"><span class="label">#</span><span class=" body">    <span class="xref" data-usfm="MRK.Mar.9.36-37">Mar.9:36-37</span><span class="xref" data-usfm="LUK.Luk.9.47-48">Luk.9:47-48</span><span class="xref" data-usfm="LUK.10.16">Luk 10:16</span><span class="xref" data-usfm="JHN.Yu.13.20">Yu.13:20</span>  </span></span><span class="content"> &#8220;Sizi kabul eden beni kabul etmi&#351; olur. Beni kabul eden de beni g&#246;ndereni kabul etmi&#351; olur. </span></span><span class="verse v41" data-usfm="MAT.10.41"><span class="label">41</span><span class="content">Bir peygamberi peygamber oldu&#287;u i&#231;in kabul eden, peygambere yara&#351;an bir &#246;d&#252;l alacakt&#305;r. Do&#287;ru birini do&#287;ru oldu&#287;u i&#231;in kabul eden, do&#287;ru ki&#351;iye yara&#351;an bir &#246;d&#252;l alacakt&#305;r. </span></span><span class="verse v42" data-usfm="MAT.10.42"><span class="label">42</span><span class="content">Bu s&#305;radan ki&#351;ilerden birine, &#246;&#287;rencim oldu&#287;u i&#231;in bir bardak so&#287;uk su bile veren, size do&#287;rusunu s&#246;yleyeyim, &#246;d&#252;ls&#252;z kalmayacakt&#305;r.&#8221;</span></span></div>
        </div>
    </div>
</div>
</div>
<!-- / Secondary version content -->

</body></html>
