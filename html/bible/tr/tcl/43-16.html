<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>

<div class="version vid170 iso6393tur" data-vid="170" data-iso6393="tur">
    <div class="book bkJHN">
        <div class="chapter ch16" data-usfm="JHN.16">
            <div class="label">16</div><div class="p"><span class="content">  </span><span class="verse v1" data-usfm="JHN.16.1"><span class="label">1</span><span class="content">&#8220;Bunlar&#305; size, sendeleyip d&#252;&#351;meyesiniz diye s&#246;yledim. </span></span><span class="verse v2" data-usfm="JHN.16.2"><span class="label">2</span><span class="content">Sizi havra d&#305;&#351;&#305; edecekler. Evet, &#246;yle bir saat geliyor ki, sizi &#246;ld&#252;ren herkes Tanr&#305;'ya hizmet etti&#287;ini sanacak. </span></span><span class="verse v3" data-usfm="JHN.16.3"><span class="label">3</span><span class="content">Bunlar&#305;, Baba'y&#305; ve beni tan&#305;mad&#305;klar&#305; i&#231;in yapacaklar. </span></span><span class="verse v4" data-usfm="JHN.16.4"><span class="label">4</span><span class="content">Bunlar&#305; size &#351;imdiden bildiriyorum. &#214;yle ki, saati gelince bunlar&#305; size s&#246;yledi&#287;imi hat&#305;rlayas&#305;n&#305;z. Ba&#351;lang&#305;&#231;ta bunlar&#305; size s&#246;ylemedim. &#199;&#252;nk&#252; sizinle birlikteydim.&#8221;</span></span></div><div class="s1"><span class="heading">Kutsal Ruh'un &#304;&#351;leyi&#351;i</span></div><div class="p"><span class="verse v4" data-usfm="JHN.16.4"><span class="content">  </span></span><span class="verse v5" data-usfm="JHN.16.5"><span class="label">5</span><span class="content">&#8220;&#350;imdiyse beni g&#246;nderenin yan&#305;na gidiyorum. Ne var ki, i&#231;inizden hi&#231;biri bana, &#8216;Nereye gidiyorsun?&#8217; diye sormuyor. </span></span><span class="verse v6" data-usfm="JHN.16.6"><span class="label">6</span><span class="content">Ama bunlar&#305; s&#246;yledi&#287;im i&#231;in y&#252;re&#287;iniz kederle doldu. </span></span><span class="verse v7" data-usfm="JHN.16.7"><span class="label">7</span><span class="content">Size ger&#231;e&#287;i s&#246;yl&#252;yorum, benim gidi&#351;im sizin yarar&#305;n&#305;zad&#305;r. Gitmezsem, </span><span class="w"><span class="content">Yard&#305;mc&#305;</span></span><span class="content"> size gelmez. Ama gidersem, O'nu size g&#246;nderirim. </span></span><span class="verse v8" data-usfm="JHN.16.8"><span class="label">8</span><span class="content">O gelince g&#252;nah, do&#287;ruluk ve gelecek yarg&#305; konusunda d&#252;nyay&#305; su&#231;lu oldu&#287;una ikna edecektir: </span></span><span class="verse v9" data-usfm="JHN.16.9"><span class="label">9</span><span class="content">G&#252;nah konusunda, &#231;&#252;nk&#252; bana iman etmezler; </span></span><span class="verse v10" data-usfm="JHN.16.10"><span class="label">10</span><span class="content">do&#287;ruluk konusunda, &#231;&#252;nk&#252; Baba'ya gidiyorum, art&#305;k beni g&#246;rmeyeceksiniz; </span></span><span class="verse v11" data-usfm="JHN.16.11"><span class="label">11</span><span class="content">yarg&#305; konusunda, &#231;&#252;nk&#252; bu d&#252;nyan&#305;n egemeni</span><span class="note f"><span class="label">#</span><span class=" body"><span class="fr">16:11 </span><span class="ft">&#8220;Bu d&#252;nyan&#305;n egemeni&#8221;: &#350;eytan.</span></span></span><span class="content"> yarg&#305;lanm&#305;&#351; bulunuyor.</span></span></div><div class="p"><span class="verse v11" data-usfm="JHN.16.11"><span class="content">  </span></span><span class="verse v12" data-usfm="JHN.16.12"><span class="label">12</span><span class="content">&#8220;Size daha &#231;ok s&#246;yleyeceklerim var, ama &#351;imdi bunlara dayanamazs&#305;n&#305;z. </span></span><span class="verse v13" data-usfm="JHN.16.13"><span class="label">13</span><span class="content">Ne var ki O, yani Ger&#231;e&#287;in Ruhu gelince, sizi t&#252;m ger&#231;e&#287;e y&#246;neltecek. &#199;&#252;nk&#252; kendili&#287;inden konu&#351;mayacak, yaln&#305;z duyduklar&#305;n&#305; s&#246;yleyecek ve gelecekte olacaklar&#305; size bildirecek. </span></span><span class="verse v14" data-usfm="JHN.16.14"><span class="label">14</span><span class="content">O beni y&#252;celtecek. &#199;&#252;nk&#252; benim olandan al&#305;p size bildirecek. </span></span><span class="verse v15" data-usfm="JHN.16.15"><span class="label">15</span><span class="content">Baba'n&#305;n nesi varsa benimdir. &#8216;Benim olandan al&#305;p size bildirecek&#8217; dememin nedeni budur.</span></span></div><div class="p"><span class="verse v15" data-usfm="JHN.16.15"><span class="content">  </span></span><span class="verse v16" data-usfm="JHN.16.16"><span class="label">16</span><span class="content">&#8220;K&#305;sa s&#252;re sonra beni art&#305;k g&#246;rmeyeceksiniz; yine k&#305;sa s&#252;re sonra beni g&#246;receksiniz.&#8221;</span></span></div><div class="s1"><span class="heading">Kederiniz Sevince D&#246;n&#252;&#351;ecek</span></div><div class="p"><span class="verse v16" data-usfm="JHN.16.16"><span class="content">  </span></span><span class="verse v17" data-usfm="JHN.16.17"><span class="label">17</span><span class="content">&#214;&#287;rencilerinden baz&#305;lar&#305; birbirlerine, &#8220;Ne demek istiyor?&#8221; diye sordular. &#8220; &#8216;K&#305;sa s&#252;re sonra beni g&#246;rmeyeceksiniz; yine k&#305;sa s&#252;re sonra beni g&#246;receksiniz&#8217; diyor. Ayr&#305;ca, &#8216;&#199;&#252;nk&#252; Baba'ya gidiyorum&#8217; diyor.&#8221; </span></span><span class="verse v18" data-usfm="JHN.16.18"><span class="label">18</span><span class="content">Onun i&#231;in, &#8220;Bu &#8216;k&#305;sa s&#252;re&#8217; dedi&#287;i nedir? S&#246;ylediklerini anlam&#305;yoruz&#8221; deyip durdular.</span></span></div><div class="p"><span class="verse v18" data-usfm="JHN.16.18"><span class="content">  </span></span><span class="verse v19" data-usfm="JHN.16.19"><span class="label">19</span><span class="content">&#304;sa kendisine soru sormak istediklerini anlad&#305;. Onlara dedi ki, &#8220; &#8216;K&#305;sa s&#252;re sonra beni g&#246;rmeyeceksiniz; yine k&#305;sa s&#252;re sonra beni g&#246;receksiniz&#8217; dememi mi tart&#305;&#351;&#305;yorsunuz? </span></span><span class="verse v20" data-usfm="JHN.16.20"><span class="label">20</span><span class="content">Size do&#287;rusunu s&#246;yleyeyim, siz a&#287;lay&#305;p yas tutacaks&#305;n&#305;z, d&#252;nya ise sevinecektir. Kederleneceksiniz, ama kederiniz sevince d&#246;n&#252;&#351;ecek. </span></span><span class="verse v21" data-usfm="JHN.16.21"><span class="label">21</span><span class="content">Kad&#305;n do&#287;um yapaca&#287;&#305; zaman a&#287;r&#305; &#231;eker. &#199;&#252;nk&#252; saati gelmi&#351;tir. Ama do&#287;urunca, d&#252;nyaya bir &#231;ocuk getirmenin sevinciyle &#231;ekti&#287;i ac&#305;y&#305; unutur. </span></span><span class="verse v22" data-usfm="JHN.16.22"><span class="label">22</span><span class="content">Bunun gibi, siz de &#351;imdi kederleniyorsunuz, ama sizi yine g&#246;rece&#287;im. O zaman y&#252;rekten sevineceksiniz. Sevincinizi kimse sizden alamaz. </span></span><span class="verse v23" data-usfm="JHN.16.23"><span class="label">23</span><span class="content">O g&#252;n bana hi&#231;bir &#351;ey sormayacaks&#305;n&#305;z. Size do&#287;rusunu s&#246;yleyeyim, benim ad&#305;mla Baba'dan ne dilerseniz, size verecektir. </span></span><span class="verse v24" data-usfm="JHN.16.24"><span class="label">24</span><span class="content">&#350;imdiye dek benim ad&#305;mla bir &#351;ey dilemediniz. Dileyin, alacaks&#305;n&#305;z. &#214;yle ki, sevinciniz tam olsun.</span></span></div><div class="p"><span class="verse v24" data-usfm="JHN.16.24"><span class="content">  </span></span><span class="verse v25" data-usfm="JHN.16.25"><span class="label">25</span><span class="content">&#8220;Size bunlar&#305; &#246;rneklerle anlatt&#305;m. &#214;yle bir saat geliyor ki, art&#305;k &#246;rneklerle konu&#351;mayaca&#287;&#305;m; Baba'y&#305; size a&#231;&#305;k&#231;a tan&#305;taca&#287;&#305;m. </span></span><span class="verse v26" data-usfm="JHN.16.26"><span class="label">26</span><span class="content">O g&#252;n dileyece&#287;inizi benim ad&#305;mla dileyeceksiniz. Sizin i&#231;in Baba'dan istekte bulunaca&#287;&#305;m&#305; s&#246;ylemiyorum. </span></span><span class="verse v27" data-usfm="JHN.16.27"><span class="label">27</span><span class="content">&#199;&#252;nk&#252; beni sevdi&#287;iniz ve Baba'dan &#231;&#305;k&#305;p geldi&#287;ime iman etti&#287;iniz i&#231;in Baba'n&#305;n kendisi sizi seviyor. </span></span><span class="verse v28" data-usfm="JHN.16.28"><span class="label">28</span><span class="content">Ben Baba'dan &#231;&#305;k&#305;p d&#252;nyaya geldim. &#350;imdi d&#252;nyay&#305; b&#305;rak&#305;p Baba'ya d&#246;n&#252;yorum.&#8221;</span></span></div><div class="p"><span class="verse v28" data-usfm="JHN.16.28"><span class="content">  </span></span><span class="verse v29" data-usfm="JHN.16.29"><span class="label">29</span><span class="content">&#214;&#287;rencileri, &#8220;&#304;&#351;te, &#351;imdi a&#231;&#305;k&#231;a konu&#351;uyorsun, hi&#231; &#246;rnek kullanm&#305;yorsun&#8221; dediler. </span></span><span class="verse v30" data-usfm="JHN.16.30"><span class="label">30</span><span class="content">&#8220;&#350;imdi senin her &#351;eyi bildi&#287;ini anl&#305;yoruz. Kimsenin sana soru sormas&#305;na gerek yok. Tanr&#305;'dan geldi&#287;ine bunun i&#231;in iman ediyoruz.&#8221;</span></span></div><div class="p"><span class="verse v30" data-usfm="JHN.16.30"><span class="content">  </span></span><span class="verse v31" data-usfm="JHN.16.31"><span class="label">31</span><span class="content">&#304;sa onlara, &#8220;&#350;imdi iman ediyor musunuz?&#8221; diye kar&#351;&#305;l&#305;k verdi. </span></span><span class="verse v32" data-usfm="JHN.16.32"><span class="label">32</span><span class="content">&#8220;&#304;&#351;te, hepinizin evlerinize gitmek &#252;zere da&#287;&#305;laca&#287;&#305;n&#305;z ve beni yaln&#305;z b&#305;rakaca&#287;&#305;n&#305;z saat geliyor, geldi bile. Ama ben yaln&#305;z de&#287;ilim, Baba benimle birliktedir. </span></span><span class="verse v33" data-usfm="JHN.16.33"><span class="label">33</span><span class="content">Bunlar&#305; size, bende esenli&#287;iniz olsun diye s&#246;yledim. D&#252;nyada s&#305;k&#305;nt&#305;n&#305;z olacak. Ama cesur olun, ben d&#252;nyay&#305; yendim!&#8221;</span></span></div>
        </div>
    </div>
</div>
</div>
<!-- / Secondary version content -->

</body></html>
