<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>

<div class="version vid170 iso6393tur" data-vid="170" data-iso6393="tur">
    <div class="book bkGAL">
        <div class="chapter ch2" data-usfm="GAL.2">
            <div class="label">2</div><div class="s1"><span class="heading">&#214;b&#252;r El&#231;iler Pavlus'u Kabul Ediyor</span></div><div class="p"><span class="content">  </span><span class="verse v1" data-usfm="GAL.2.1"><span class="label">1</span><span class="content">On d&#246;rt y&#305;l aradan sonra Titus'u da yan&#305;ma al&#305;p Barnaba'yla birlikte yine Yeru&#351;alim'e gittim. </span></span><span class="verse v2" data-usfm="GAL.2.2"><span class="label">2</span><span class="content">Vahiy uyar&#305;nca gittim. Bo&#351; yere ko&#351;mayay&#305;m ya da ko&#351;mu&#351; olmayay&#305;m diye, &#246;teki </span><span class="w"><span class="content">uluslar</span></span><span class="content"> aras&#305;nda yayd&#305;&#287;&#305;m M&#252;jde'yi &#246;zel olarak ileri gelenlere sundum. </span></span><span class="verse v3" data-usfm="GAL.2.3"><span class="label">3</span><span class="content">Benimle birlikte olan Titus bile </span><span class="w"><span class="content">Grek</span></span><span class="content"> olmas&#305;na kar&#351;&#305;n s&#252;nnet edilmeye zorlanmad&#305;. </span></span><span class="verse v4" data-usfm="GAL.2.4"><span class="label">4</span><span class="content">Ne var ki, &#304;sa Mesih'te sahip oldu&#287;umuz &#246;zg&#252;rl&#252;&#287;&#252; el alt&#305;ndan &#246;&#287;renmek ve b&#246;ylece bizi k&#246;lele&#351;tirmek i&#231;in gizlice aram&#305;za s&#305;zan sahte karde&#351;ler vard&#305;. </span></span><span class="verse v5" data-usfm="GAL.2.5"><span class="label">5</span><span class="content">M&#252;jde ger&#231;e&#287;i s&#252;rekli sizinle kals&#305;n diye bir an bile onlara boyun e&#287;ip teslim olmad&#305;k.</span></span></div><div class="p"><span class="verse v5" data-usfm="GAL.2.5"><span class="content">  </span></span><span class="verse v6" data-usfm="GAL.2.6"><span class="label">6</span><span class="content">  </span><span class="note x"><span class="label">#</span><span class=" body">    <span class="xref" data-usfm="DEU.Yas.10.17">Yas.10:17</span>  </span></span><span class="content"> Ama ileri gelenler &#8211;ne olduklar&#305; bence &#246;nemli de&#287;il, Tanr&#305; insanlar aras&#305;nda ayr&#305;m yapmaz&#8211; evet, bu ileri gelenler s&#246;ylediklerime bir &#351;ey katmad&#305;lar. </span></span><span class="verse v7" data-usfm="GAL.2.7"><span class="label">7</span><span class="content">Tam tersine, M&#252;jde'yi </span><span class="w"><span class="content">s&#252;nnetlilere</span></span><span class="content"> bildirme i&#351;i nas&#305;l Petrus'a verildiyse, </span><span class="w"><span class="content">s&#252;nnetsizlere</span></span><span class="content"> bildirme i&#351;inin de bana verildi&#287;ini g&#246;rd&#252;ler. </span></span><span class="verse v8" data-usfm="GAL.2.8"><span class="label">8</span><span class="content">&#199;&#252;nk&#252; s&#252;nnetlilere el&#231;ilik etmesi i&#231;in Petrus'ta etkin olan Tanr&#305;, &#246;teki uluslara el&#231;ilik etmem i&#231;in bende de etkin oldu. </span></span><span class="verse v9" data-usfm="GAL.2.9"><span class="label">9</span><span class="content">Toplulu&#287;un direkleri say&#305;lan Yakup, </span><span class="w"><span class="content">Kefas</span></span><span class="content"> ve Yuhanna bana ba&#287;&#305;&#351;lanan l&#252;tfu sezince payda&#351;l&#305;&#287;&#305;m&#305;z&#305;n i&#351;areti olarak bana ve Barnaba'ya sa&#287; ellerini uzatt&#305;lar. &#214;teki uluslara bizlerin, Yahudiler'e kendilerinin gitmesini uygun g&#246;rd&#252;ler. </span></span><span class="verse v10" data-usfm="GAL.2.10"><span class="label">10</span><span class="content">Ancak yoksullar&#305; an&#305;msamam&#305;z&#305; istediler. Zaten ben de bunu yapmaya gayret ediyordum.</span></span></div><div class="s1"><span class="heading">Pavlus Antakya'da Kefas'&#305; Azarl&#305;yor</span></div><div class="p"><span class="verse v10" data-usfm="GAL.2.10"><span class="content">  </span></span><span class="verse v11" data-usfm="GAL.2.11"><span class="label">11</span><span class="content">Ne var ki, </span><span class="w"><span class="content">Kefas</span></span><span class="content"> Antakya'ya geldi&#287;i zaman, su&#231;lu oldu&#287;u i&#231;in ona a&#231;&#305;k&#231;a kar&#351;&#305; geldim. </span></span><span class="verse v12" data-usfm="GAL.2.12"><span class="label">12</span><span class="content">&#199;&#252;nk&#252; Yakup'un yan&#305;ndan baz&#305; adamlar gelmeden &#246;nce Kefas &#246;teki </span><span class="w"><span class="content">uluslardan</span></span><span class="content"> olanlarla birlikte yemek yerdi. Ama o adamlar gelince s&#252;nnet yanl&#305;lar&#305;ndan korkarak </span><span class="w"><span class="content">s&#252;nnetsizlerden</span></span><span class="content"> uzakla&#351;t&#305;, onlarla yemek yemez oldu.</span></span></div><div class="p"><span class="verse v12" data-usfm="GAL.2.12"><span class="content">  </span></span><span class="verse v13" data-usfm="GAL.2.13"><span class="label">13</span><span class="content">&#214;b&#252;r Yahudiler de onun gibi ikiy&#252;zl&#252;l&#252;k ettiler. Sonunda Barnaba bile onlar&#305;n ikiy&#252;zl&#252;l&#252;&#287;&#252;ne kap&#305;ld&#305;. </span></span><span class="verse v14" data-usfm="GAL.2.14"><span class="label">14</span><span class="content">M&#252;jde ger&#231;e&#287;ine uygun davranmad&#305;klar&#305;n&#305; g&#246;r&#252;nce hepsinin &#246;n&#252;nde Kefas'a &#351;&#246;yle dedim: &#8220;Yahudi oldu&#287;un halde Yahudi gibi de&#287;il, &#246;teki uluslardan biri gibi ya&#351;&#305;yorsun, nas&#305;l olur da uluslar&#305; Yahudi gibi ya&#351;amaya zorlars&#305;n? </span></span><span class="verse v15" data-usfm="GAL.2.15"><span class="label">15</span><span class="content">Do&#287;u&#351;tan Yahudi olan bizler &#246;teki uluslardan olan &#8216;g&#252;nahl&#305;lar&#8217; de&#287;iliz. </span></span><span class="verse v16" data-usfm="GAL.2.16"><span class="label">16</span><span class="note x"><span class="label">#</span><span class=" body"><span class="xref" data-usfm="PSA.Mez.143.2">Mez.143:2</span><span class="xref" data-usfm="ROM.Rom.3.20">Rom.3:20</span><span class="xref" data-usfm="ROM.3.22">22</span></span></span><span class="content"> Yine de insan&#305;n Kutsal Yasa'n&#305;n* gereklerini yaparak de&#287;il, &#304;sa Mesih'e iman ederek akland&#305;&#287;&#305;n&#305; biliyoruz. Bunun i&#231;in biz de Yasa'n&#305;n gereklerini yaparak de&#287;il, Mesih'e iman ederek aklanal&#305;m diye Mesih &#304;sa'ya iman ettik. &#199;&#252;nk&#252; hi&#231; kimse Yasa'n&#305;n gereklerini yaparak aklanmaz. </span></span><span class="verse v17" data-usfm="GAL.2.17"><span class="label">17</span><span class="content">Mesih'te aklanmak isterken kendimiz g&#252;nahl&#305; &#231;&#305;karsak, Mesih g&#252;nah&#305;n yardak&#231;&#305;s&#305; m&#305; olur? Kesinlikle hay&#305;r! </span></span><span class="verse v18" data-usfm="GAL.2.18"><span class="label">18</span><span class="content">Y&#305;kt&#305;&#287;&#305;m&#305; yeniden kurarsam, yasay&#305; &#231;i&#287;nedi&#287;imi kan&#305;tlam&#305;&#351; olurum. </span></span><span class="verse v19" data-usfm="GAL.2.19"><span class="label">19</span><span class="content">&#199;&#252;nk&#252; ben Tanr&#305; i&#231;in ya&#351;amak &#252;zere Yasa arac&#305;l&#305;&#287;&#305;yla Yasa kar&#351;&#305;s&#305;nda &#246;ld&#252;m. </span></span><span class="verse v20" data-usfm="GAL.2.20"><span class="label">20</span><span class="content">Mesih'le birlikte &#231;arm&#305;ha gerildim. Art&#305;k ben ya&#351;am&#305;yorum, Mesih bende ya&#351;&#305;yor. &#350;imdi bedende s&#252;rd&#252;rd&#252;&#287;&#252;m ya&#351;am&#305;, beni seven ve benim i&#231;in kendini feda eden Tanr&#305; O&#287;lu'na imanla s&#252;rd&#252;r&#252;yorum. </span></span><span class="verse v21" data-usfm="GAL.2.21"><span class="label">21</span><span class="content">Tanr&#305;'n&#305;n l&#252;tfunu ge&#231;ersiz saym&#305;&#351; de&#287;ilim. &#199;&#252;nk&#252; aklanma Yasa arac&#305;l&#305;&#287;&#305;yla sa&#287;lanabilseydi, o zaman Mesih bo&#351; yere &#246;lm&#252;&#351; olurdu.&#8221;</span></span></div>
        </div>
    </div>
</div>
</div>
<!-- / Secondary version content -->

</body></html>
