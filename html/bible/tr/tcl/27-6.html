<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>

<div class="version vid170 iso6393tur" data-vid="170" data-iso6393="tur">
    <div class="book bkDAN">
        <div class="chapter ch6" data-usfm="DAN.6">
            <div class="label">6</div><div class="s1"><span class="heading">Daniel Aslan &#199;ukuruna At&#305;l&#305;yor</span></div><div class="p"><span class="content">  </span><span class="verse v1" data-usfm="DAN.6.1"><span class="label">1</span><span class="content">Darius b&#252;t&#252;n &#252;lkeyi y&#246;netecek y&#252;z yirmi </span><span class="w"><span class="content">satrap</span></span><span class="content"> atamay&#305; uygun g&#246;rd&#252;. </span></span><span class="verse v2" data-usfm="DAN.6.2"><span class="label">2</span><span class="content">Bunlar&#305;n ba&#351;&#305;na da biri Daniel olmak &#252;zere &#252;&#231; bakan atad&#305;. Krala zarar gelmemesi i&#231;in bakanlar satraplardan hesap soracaklard&#305;. </span></span><span class="verse v3" data-usfm="DAN.6.3"><span class="label">3</span><span class="content">Kendisinde bulunan ola&#287;an&#252;st&#252; ruh sayesinde Daniel &#246;b&#252;r bakanlarla satraplardan &#252;st&#252;n oldu&#287;undan, kral onu b&#252;t&#252;n &#252;lkenin ba&#351;&#305;na atamay&#305; tasarl&#305;yordu. </span></span><span class="verse v4" data-usfm="DAN.6.4"><span class="label">4</span><span class="content">Bunun &#252;zerine &#246;b&#252;r bakanlarla satraplar Daniel'i &#252;lke y&#246;netimi konusunda su&#231;lamak i&#231;in f&#305;rsat kollamaya ba&#351;lad&#305;lar. Ancak ne su&#231;lanacak bir yan&#305;n&#305;, ne de bir yanl&#305;&#351;&#305;n&#305; buldular. &#199;&#252;nk&#252; Daniel g&#252;venilir biriydi. Kendisinde hi&#231;bir eksiklik ya da yanl&#305;&#351;l&#305;k bulamad&#305;lar. </span></span><span class="verse v5" data-usfm="DAN.6.5"><span class="label">5</span><span class="content">Sonunda, &#8220;Daniel'i Tanr&#305;s&#305;'n&#305;n Yasas&#305;'yla ilgili bir konuda su&#231;layamazsak, bir su&#231;lama nedeni bulamayaca&#287;&#305;z&#8221; dediler.</span></span></div><div class="p"><span class="verse v5" data-usfm="DAN.6.5"><span class="content">  </span></span><span class="verse v6" data-usfm="DAN.6.6"><span class="label">6</span><span class="content">Bunun &#252;zerine bakanlarla satraplar hep birlikte krala gidip, &#8220;Ey Kral Darius, &#231;ok ya&#351;a!&#8221; dediler, </span></span><span class="verse v7" data-usfm="DAN.6.7"><span class="label">7</span><span class="content">&#8220;&#220;lkenin b&#252;t&#252;n bakanlar&#305;, kaymakamlar&#305;, satraplar&#305;, dan&#305;&#351;manlar&#305;, valileri olarak kral&#305;n zorlu bir yasa &#231;&#305;karmas&#305; &#252;zerinde anla&#351;t&#305;k. Ey kral, kim otuz g&#252;n i&#231;inde senden ba&#351;ka bir insana ya da ilaha dua ederse, aslan &#231;ukuruna at&#305;ls&#305;n. </span></span><span class="verse v8" data-usfm="DAN.6.8"><span class="label">8</span><span class="content">&#350;imdi, ey kral, yasa&#287;&#305; koy; Medler'le Persler'in de&#287;i&#351;mez yasas&#305; uyar&#305;nca yaz&#305;y&#305; imzala ki de&#287;i&#351;tirilemesin.&#8221; </span></span><span class="verse v9" data-usfm="DAN.6.9"><span class="label">9</span><span class="content">B&#246;ylece Kral Darius yasa&#287;&#305; i&#231;eren yasay&#305; imzalad&#305;.</span></span></div><div class="p"><span class="verse v9" data-usfm="DAN.6.9"><span class="content">  </span></span><span class="verse v10" data-usfm="DAN.6.10"><span class="label">10</span><span class="content">Daniel yasan&#305;n imzaland&#305;&#287;&#305;n&#305; &#246;&#287;renince evine gitti. Yukar&#305; odas&#305;n&#305;n Yeru&#351;alim y&#246;n&#252;ne bakan pencereleri a&#231;&#305;kt&#305;. Daha &#246;nce yapt&#305;&#287;&#305; gibi her g&#252;n &#252;&#231; kez diz &#231;&#246;k&#252;p dua etti, Tanr&#305;s&#305;'na &#246;vg&#252;ler sundu. </span></span><span class="verse v11" data-usfm="DAN.6.11"><span class="label">11</span><span class="content">Ona tuzak kuran adamlar hep birlikte oraya gittiklerinde, onu Tanr&#305;s&#305;'na dua edip yalvar&#305;rken g&#246;rd&#252;ler. </span></span><span class="verse v12" data-usfm="DAN.6.12"><span class="label">12</span><span class="content">Bunun &#252;zerine krala gidip &#231;&#305;kard&#305;&#287;&#305; yasayla ilgili &#351;unlar&#305; s&#246;ylediler: &#8220;Ey kral, kim otuz g&#252;n i&#231;inde senden ba&#351;ka bir insana ya da ilaha dua ederse, aslan &#231;ukuruna at&#305;ls&#305;n diye yasa imzalamad&#305;n m&#305;?&#8221;</span></span></div><div class="p"><span class="verse v12" data-usfm="DAN.6.12"><span class="content">Kral, &#8220;Medler'le Persler'in de&#287;i&#351;mez yasas&#305; uyar&#305;nca &#231;&#305;kard&#305;&#287;&#305;m yasa ge&#231;erlidir&#8221; diye kar&#351;&#305;l&#305;k verdi.</span></span></div><div class="p"><span class="verse v12" data-usfm="DAN.6.12"><span class="content">  </span></span><span class="verse v13" data-usfm="DAN.6.13"><span class="label">13</span><span class="content">Bunun &#252;zerine, &#8220;Ey kral, Yahuda s&#252;rg&#252;nlerinden olan Daniel seni de imzalad&#305;&#287;&#305;n yasay&#305; da saym&#305;yor; g&#252;nde &#252;&#231; kez dua ediyor&#8221; dediler. </span></span><span class="verse v14" data-usfm="DAN.6.14"><span class="label">14</span><span class="content">Bunu duyan kral &#231;ok &#252;z&#252;ld&#252;, Daniel'i kurtarmay&#305; kafas&#305;na koydu. Onu kurtarmak i&#231;in g&#252;ne&#351; bat&#305;ncaya dek u&#287;ra&#351;t&#305;.</span></span></div><div class="p"><span class="verse v14" data-usfm="DAN.6.14"><span class="content">  </span></span><span class="verse v15" data-usfm="DAN.6.15"><span class="label">15</span><span class="content">O zaman adamlar toplu halde krala gidip, &#8220;Ey kral, Medler'le Persler'in yasas&#305; uyar&#305;nca, kral&#305;n koydu&#287;u yasan&#305;n ya da yasa&#287;&#305;n de&#287;i&#351;tirilemeyece&#287;ini bilmelisin&#8221; dediler.</span></span></div><div class="p"><span class="verse v15" data-usfm="DAN.6.15"><span class="content">  </span></span><span class="verse v16" data-usfm="DAN.6.16"><span class="label">16</span><span class="content">Bunun &#252;zerine kral Daniel'i getirip aslan &#231;ukuruna atmalar&#305;n&#305; buyurdu. Daniel'e de, &#8220;Kendisine s&#252;rekli kulluk etti&#287;in Tanr&#305;n seni kurtars&#305;n!&#8221; dedi.</span></span></div><div class="p"><span class="verse v16" data-usfm="DAN.6.16"><span class="content">  </span></span><span class="verse v17" data-usfm="DAN.6.17"><span class="label">17</span><span class="content">Bir ta&#351; getirip &#231;ukurun a&#287;z&#305;na koydular. Daniel'le ilgili hi&#231;bir &#351;ey de&#287;i&#351;tirilmesin diye kral hem kendi m&#252;h&#252;r y&#252;z&#252;&#287;&#252;yle, hem soylular&#305;n m&#252;h&#252;r y&#252;z&#252;kleriyle ta&#351;&#305; m&#252;h&#252;rledi. </span></span><span class="verse v18" data-usfm="DAN.6.18"><span class="label">18</span><span class="content">Sonra saray&#305;na d&#246;nd&#252;; geceyi yemek yemeden, e&#287;lenmeden ge&#231;irdi; uykusu ka&#231;t&#305;.</span></span></div><div class="p"><span class="verse v18" data-usfm="DAN.6.18"><span class="content">  </span></span><span class="verse v19" data-usfm="DAN.6.19"><span class="label">19</span><span class="content">&#350;afak s&#246;kerken kalk&#305;p acele aslan &#231;ukuruna gitti. </span></span><span class="verse v20" data-usfm="DAN.6.20"><span class="label">20</span><span class="content">&#199;ukura yakla&#351;&#305;nca &#252;zg&#252;n bir sesle, &#8220;Ey ya&#351;ayan Tanr&#305;'n&#305;n kulu Daniel, kendisine s&#252;rekli kulluk etti&#287;in Tanr&#305;n seni aslanlardan kurtarabildi mi?&#8221; diye hayk&#305;rd&#305;.</span></span></div><div class="p"><span class="verse v20" data-usfm="DAN.6.20"><span class="content">  </span></span><span class="verse v21" data-usfm="DAN.6.21"><span class="label">21</span><span class="content">Daniel, &#8220;Ey kral, sen &#231;ok ya&#351;a!&#8221; diye yan&#305;tlad&#305;, </span></span><span class="verse v22" data-usfm="DAN.6.22"><span class="label">22</span><span class="content">&#8220;Tanr&#305;m mele&#287;ini g&#246;nderip aslanlar&#305;n a&#287;z&#305;n&#305; kapad&#305;. Beni incitmediler. &#199;&#252;nk&#252; Tanr&#305;'n&#305;n &#246;n&#252;nde su&#231;suz bulundum. Sana kar&#351;&#305; da, ey kral, hi&#231;bir yanl&#305;&#351;l&#305;k yapmad&#305;m.&#8221;</span></span></div><div class="p"><span class="verse v22" data-usfm="DAN.6.22"><span class="content">  </span></span><span class="verse v23" data-usfm="DAN.6.23"><span class="label">23</span><span class="content">Kral buna &#231;ok sevindi, Daniel'i &#231;ukurdan &#231;&#305;karmalar&#305;n&#305; buyurdu. Daniel &#231;ukurdan &#231;&#305;kar&#305;ld&#305;. Bedeninde hi&#231;bir yara izi bulunmad&#305;. &#199;&#252;nk&#252; Tanr&#305;s&#305;'na g&#252;venmi&#351;ti.</span></span></div><div class="p"><span class="verse v23" data-usfm="DAN.6.23"><span class="content">  </span></span><span class="verse v24" data-usfm="DAN.6.24"><span class="label">24</span><span class="content">Kral&#305;n buyru&#287;u uyar&#305;nca, Daniel'i haks&#305;z yere su&#231;layan adamlar&#305;, kar&#305;lar&#305;yla, &#231;ocuklar&#305;yla birlikte getirip aslan &#231;ukuruna att&#305;lar. Daha &#231;ukurun dibine varmadan aslanlar onlar&#305; kap&#305;p kemiklerini k&#305;rd&#305;lar.</span></span></div><div class="p"><span class="verse v24" data-usfm="DAN.6.24"><span class="content">  </span></span><span class="verse v25" data-usfm="DAN.6.25"><span class="label">25</span><span class="content">Kral Darius d&#252;nyada ya&#351;ayan b&#252;t&#252;n halklara, uluslara ve her dilden insanlara &#351;&#246;yle yazd&#305;:</span></span></div><div class="q1"><span class="verse v25" data-usfm="DAN.6.25"><span class="content">&#8220;Esenli&#287;iniz bol olsun!</span></span></div><div class="q1"><span class="verse v25" data-usfm="DAN.6.25"><span class="content">  </span></span><span class="verse v26" data-usfm="DAN.6.26"><span class="label">26</span><span class="content">Krall&#305;&#287;&#305;mda ya&#351;ayan herkesin Daniel'in Tanr&#305;s&#305;'ndan korkup titremesini buyuruyorum.</span></span></div><div class="q2"><span class="verse v26" data-usfm="DAN.6.26"><span class="content">O ya&#351;ayan Tanr&#305;'d&#305;r,</span></span></div><div class="q2"><span class="verse v26" data-usfm="DAN.6.26"><span class="content">Sonsuza dek var olacak.</span></span></div><div class="q2"><span class="verse v26" data-usfm="DAN.6.26"><span class="content">Krall&#305;&#287;&#305; y&#305;k&#305;lmayacak,</span></span></div><div class="q2"><span class="verse v26" data-usfm="DAN.6.26"><span class="content">Egemenli&#287;i son bulmayacak.</span></span></div><div class="q1"><span class="verse v26" data-usfm="DAN.6.26"><span class="content">  </span></span><span class="verse v27" data-usfm="DAN.6.27"><span class="label">27</span><span class="content">O kurtar&#305;r, O ya&#351;at&#305;r,</span></span></div><div class="q2"><span class="verse v27" data-usfm="DAN.6.27"><span class="content">G&#246;kte de yerde de</span></span></div><div class="q2"><span class="verse v27" data-usfm="DAN.6.27"><span class="content">Belirtiler, &#351;a&#351;&#305;las&#305; i&#351;ler yapar.</span></span></div><div class="q2"><span class="verse v27" data-usfm="DAN.6.27"><span class="content">Daniel'i aslanlar&#305;n pen&#231;esinden kurtaran O'dur.&#8221;</span></span></div><div class="p"><span class="verse v27" data-usfm="DAN.6.27"><span class="content">  </span></span><span class="verse v28" data-usfm="DAN.6.28"><span class="label">28</span><span class="content">B&#246;ylece Darius'un ve Persli Kore&#351;'in krall&#305;&#287;&#305; d&#246;neminde Daniel'in i&#351;leri iyi gitti.</span></span></div>
        </div>
    </div>
</div>
</div>
<!-- / Secondary version content -->

</body></html>
