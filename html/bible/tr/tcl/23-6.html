<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>

<div class="version vid170 iso6393tur" data-vid="170" data-iso6393="tur">
    <div class="book bkISA">
        <div class="chapter ch6" data-usfm="ISA.6">
            <div class="label">6</div><div class="s1"><span class="heading">Rab Ye&#351;aya'y&#305; &#199;a&#287;&#305;r&#305;yor</span></div><div class="p"><span class="content">  </span><span class="verse v1" data-usfm="ISA.6.1"><span class="label">1</span><span class="content">  </span><span class="note x"><span class="label">#</span><span class=" body">    <span class="xref" data-usfm="2KI.2Kr.15.7">2Kr.15:7</span><span class="xref" data-usfm="2CH.2Ta.26.23">2Ta.26:23</span>  </span></span><span class="content"> Kral Uzziya'n&#305;n &#246;ld&#252;&#287;&#252; y&#305;l y&#252;ce ve g&#246;rkemli Rab'bi g&#246;rd&#252;m; tahtta oturuyordu, giysisinin etekleri tap&#305;na&#287;&#305; dolduruyordu. </span></span><span class="verse v2" data-usfm="ISA.6.2"><span class="label">2</span><span class="content">&#220;zerinde Seraflar duruyordu; her birinin alt&#305; kanad&#305; vard&#305;; ikisiyle y&#252;zlerini, ikisiyle ayaklar&#305;n&#305; &#246;rt&#252;yor, &#246;b&#252;r ikisiyle de u&#231;uyorlard&#305;. </span></span><span class="verse v3" data-usfm="ISA.6.3"><span class="label">3</span><span class="note x"><span class="label">#</span><span class=" body"><span class="xref" data-usfm="REV.Va.4.8">Va.4:8</span></span></span><span class="content"> Birbirlerine &#351;&#246;yle sesleniyorlard&#305;:</span></span></div><div class="q1"><span class="verse v3" data-usfm="ISA.6.3"><span class="content">&#8220;Her &#350;eye Egemen RAB</span></span></div><div class="q2"><span class="verse v3" data-usfm="ISA.6.3"><span class="content">Kutsal, kutsal, kutsald&#305;r.</span></span></div><div class="q2"><span class="verse v3" data-usfm="ISA.6.3"><span class="content">Y&#252;celi&#287;i b&#252;t&#252;n d&#252;nyay&#305; dolduruyor.&#8221;</span></span></div><div class="p"><span class="verse v3" data-usfm="ISA.6.3"><span class="content">  </span></span><span class="verse v4" data-usfm="ISA.6.4"><span class="label">4</span><span class="content">  </span><span class="note x"><span class="label">#</span><span class=" body">    <span class="xref" data-usfm="REV.Va.15.8">Va.15:8</span>  </span></span><span class="content"> Seraflar'&#305;n sesinden kap&#305; s&#246;veleriyle e&#351;ikler sars&#305;ld&#305;, tap&#305;nak dumanla doldu.</span></span></div><div class="p"><span class="verse v4" data-usfm="ISA.6.4"><span class="content">  </span></span><span class="verse v5" data-usfm="ISA.6.5"><span class="label">5</span><span class="content">&#8220;Vay ba&#351;&#305;ma! Mahvoldum&#8221; dedim, &#8220;&#199;&#252;nk&#252; dudaklar&#305; kirli bir adam&#305;m, dudaklar&#305; kirli bir halk&#305;n aras&#305;nda ya&#351;&#305;yorum. Buna kar&#351;&#305;n Kral'&#305;, Her &#350;eye Egemen RAB'bi g&#246;zlerimle g&#246;rd&#252;m.&#8221;</span></span></div><div class="p"><span class="verse v5" data-usfm="ISA.6.5"><span class="content">  </span></span><span class="verse v6" data-usfm="ISA.6.6"><span class="label">6</span><span class="content">Seraflar'dan biri bana do&#287;ru u&#231;tu, elinde sunaktan ma&#351;ayla ald&#305;&#287;&#305; bir kor vard&#305;; </span></span><span class="verse v7" data-usfm="ISA.6.7"><span class="label">7</span><span class="content">onunla a&#287;z&#305;ma dokunarak, &#8220;&#304;&#351;te bu kor dudaklar&#305;na de&#287;di, su&#231;un silindi, g&#252;nah&#305;n ba&#287;&#305;&#351;land&#305;&#8221; dedi.</span></span></div><div class="p"><span class="verse v7" data-usfm="ISA.6.7"><span class="content">  </span></span><span class="verse v8" data-usfm="ISA.6.8"><span class="label">8</span><span class="content">Sonra Rab'bin sesini i&#351;ittim: &#8220;Kimi g&#246;ndereyim? Bizim i&#231;in kim gidecek?&#8221; diyordu.</span></span></div><div class="p"><span class="verse v8" data-usfm="ISA.6.8"><span class="content">&#8220;Ben! Beni g&#246;nder&#8221; dedim.</span></span></div><div class="p"><span class="verse v8" data-usfm="ISA.6.8"><span class="content">  </span></span><span class="verse v9" data-usfm="ISA.6.9"><span class="label">9</span><span class="content">  </span><span class="note x"><span class="label">#</span><span class=" body">    <span class="xref" data-usfm="MAT.Mat.13.14-15">Mat.13:14-15</span><span class="xref" data-usfm="MRK.Mar.4.12">Mar.4:12</span><span class="xref" data-usfm="LUK.Luk.8.10">Luk.8:10</span><span class="xref" data-usfm="JHN.Yu.12.39-40">Yu.12:39-40</span><span class="xref" data-usfm="ACT.El&#231;.8.26-27">El&#231;.8:26-27</span>  </span></span><span class="content"> &#8220;Git, bu halka &#351;unu duyur&#8221; dedi,</span></span></div><div class="q1"><span class="verse v9" data-usfm="ISA.6.9"><span class="content">&#8220; &#8216;Duyacak duyacak, ama anlamayacaks&#305;n&#305;z,</span></span></div><div class="q2"><span class="verse v9" data-usfm="ISA.6.9"><span class="content">Bakacak bakacak, ama g&#246;rmeyeceksiniz!</span></span></div><div class="q1"><span class="verse v9" data-usfm="ISA.6.9"><span class="content">  </span></span><span class="verse v10" data-usfm="ISA.6.10"><span class="label">10</span><span class="content">Bu halk&#305;n y&#252;re&#287;ini duygusuzla&#351;t&#305;r,</span></span></div><div class="q2"><span class="verse v10" data-usfm="ISA.6.10"><span class="content">Kulaklar&#305;n&#305; a&#287;&#305;rla&#351;t&#305;r,</span></span></div><div class="q2"><span class="verse v10" data-usfm="ISA.6.10"><span class="content">G&#246;zlerini kapat.</span></span></div><div class="q2"><span class="verse v10" data-usfm="ISA.6.10"><span class="content">&#214;yle ki, g&#246;zleri g&#246;rmesin,</span></span></div><div class="q2"><span class="verse v10" data-usfm="ISA.6.10"><span class="content">Kulaklar&#305; duymas&#305;n, y&#252;rekleri anlamas&#305;n</span></span></div><div class="q2"><span class="verse v10" data-usfm="ISA.6.10"><span class="content">Ve bana d&#246;n&#252;p &#351;ifa bulmas&#305;nlar.&#8217; &#8221;</span></span></div><div class="p"><span class="verse v10" data-usfm="ISA.6.10"><span class="content">  </span></span><span class="verse v11" data-usfm="ISA.6.11"><span class="label">11</span><span class="content">&#8220;Ne vakte kadar, ya Rab?&#8221; diye sordum.</span></span></div><div class="p"><span class="verse v11" data-usfm="ISA.6.11"><span class="content">Rab yan&#305;tlad&#305;:</span></span></div><div class="q1"><span class="verse v11" data-usfm="ISA.6.11"><span class="content">&#8220;Kentler viraneye d&#246;n&#252;p kimsesiz kal&#305;ncaya,</span></span></div><div class="q2"><span class="verse v11" data-usfm="ISA.6.11"><span class="content">Evler &#305;p&#305;ss&#305;z oluncaya,</span></span></div><div class="q2"><span class="verse v11" data-usfm="ISA.6.11"><span class="content">Toprak b&#252;sb&#252;t&#252;n k&#305;ra&#231;la&#351;&#305;ncaya kadar.</span></span></div><div class="q1"><span class="verse v11" data-usfm="ISA.6.11"><span class="content">  </span></span><span class="verse v12" data-usfm="ISA.6.12"><span class="label">12</span><span class="content">&#304;nsanlar&#305; &#231;ok uzaklara s&#252;rece&#287;im,</span></span></div><div class="q2"><span class="verse v12" data-usfm="ISA.6.12"><span class="content">&#220;lke bombo&#351; kalacak,</span></span></div><div class="q1"><span class="verse v12" data-usfm="ISA.6.12"><span class="content">  </span></span><span class="verse v13" data-usfm="ISA.6.13"><span class="label">13</span><span class="content">Halk&#305;n onda biri kalsa da &#252;lke mahvolacak.</span></span></div><div class="q2"><span class="verse v13" data-usfm="ISA.6.13"><span class="content">Ama devrildi&#287;i zaman k&#252;t&#252;&#287;&#252; kalan</span></span></div><div class="q2"><span class="verse v13" data-usfm="ISA.6.13"><span class="content">Yaban&#305;l f&#305;st&#305;k ve me&#351;e a&#287;ac&#305; gibi,</span></span></div><div class="q2"><span class="verse v13" data-usfm="ISA.6.13"><span class="content">Kutsal soy k&#252;t&#252;&#287;&#252;nden &#231;&#305;kacak.&#8221;</span></span></div>
        </div>
    </div>
</div>
</div>
<!-- / Secondary version content -->

</body></html>
