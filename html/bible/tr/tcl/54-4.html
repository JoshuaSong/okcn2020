<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>

<div class="version vid170 iso6393tur" data-vid="170" data-iso6393="tur">
    <div class="book bk1TI">
        <div class="chapter ch4" data-usfm="1TI.4">
            <div class="label">4</div><div class="s1"><span class="heading">&#304;mandan D&#246;n&#252;&#351;</span></div><div class="p"><span class="content">  </span><span class="verse v1 v2 v3" data-usfm="1TI.4.1+1TI.4.2+1TI.4.3"><span class="label">1-3</span><span class="content">Ruh a&#231;&#305;k&#231;a diyor ki, son zamanlarda baz&#305;lar&#305; yalanc&#305;lar&#305;n ikiy&#252;zl&#252;l&#252;&#287;&#252; nedeniyle aldat&#305;c&#305; ruhlara ve cinlerin &#246;&#287;retilerine kulak vererek imandan d&#246;necek. Vicdanlar&#305; adeta k&#305;zg&#305;n bir demirle da&#287;lanm&#305;&#351; bu yalanc&#305;lar evlenmeyi yasaklayacak, iman edip ger&#231;e&#287;i bilenlerin &#351;&#252;kranla yemesi i&#231;in Tanr&#305;'n&#305;n yaratt&#305;&#287;&#305; yiyeceklerden &#231;ekinmek gerekti&#287;ini buyuracaklar. </span></span><span class="verse v4" data-usfm="1TI.4.4"><span class="label">4</span><span class="content">Oysa Tanr&#305;'n&#305;n yaratt&#305;&#287;&#305; her &#351;ey iyidir, hi&#231;bir &#351;ey reddedilmemeli; yeter ki, &#351;&#252;kranla kabul edilsin. </span></span><span class="verse v5" data-usfm="1TI.4.5"><span class="label">5</span><span class="content">&#199;&#252;nk&#252; her &#351;ey Tanr&#305;'n&#305;n s&#246;z&#252;yle ve duayla kutsal k&#305;l&#305;n&#305;r.</span></span></div><div class="s1"><span class="heading">&#304;yi G&#246;revli</span></div><div class="p"><span class="verse v5" data-usfm="1TI.4.5"><span class="content">  </span></span><span class="verse v6" data-usfm="1TI.4.6"><span class="label">6</span><span class="content">Bunlar&#305; karde&#351;lere &#246;&#287;&#252;tlersen, iman&#305;n ve izledi&#287;in iyi &#246;&#287;retinin s&#246;zleriyle beslenmi&#351; olarak Mesih &#304;sa'n&#305;n iyi bir g&#246;revlisi olursun. </span></span><span class="verse v7" data-usfm="1TI.4.7"><span class="label">7</span><span class="content">Kutsall&#305;ktan yoksun kocakar&#305; masallar&#305;n&#305; reddet. Kendini Tanr&#305; yolunda e&#287;it. </span></span><span class="verse v8" data-usfm="1TI.4.8"><span class="label">8</span><span class="content">Bedeni e&#287;itmenin biraz yarar&#305; var; ama &#351;imdiki ve gelecek ya&#351;am&#305;n vaadini i&#231;eren Tanr&#305; yolunda y&#252;r&#252;mek her y&#246;nden yararl&#305;d&#305;r. </span></span><span class="verse v9" data-usfm="1TI.4.9"><span class="label">9</span><span class="content">Bu g&#252;venilir ve her bak&#305;mdan kabule lay&#305;k bir s&#246;zd&#252;r. </span></span><span class="verse v10" data-usfm="1TI.4.10"><span class="label">10</span><span class="content">Bunun i&#231;in emek veriyor, m&#252;cadele ediyoruz. &#199;&#252;nk&#252; umudumuzu b&#252;t&#252;n insanlar&#305;n, &#246;zellikle iman edenlerin Kurtar&#305;c&#305;s&#305; olan diri Tanr&#305;'ya ba&#287;lad&#305;k.</span></span></div><div class="p"><span class="verse v10" data-usfm="1TI.4.10"><span class="content">  </span></span><span class="verse v11" data-usfm="1TI.4.11"><span class="label">11</span><span class="content">Bunlar&#305; buyur ve &#246;&#287;ret. </span></span><span class="verse v12" data-usfm="1TI.4.12"><span class="label">12</span><span class="content">Gen&#231;sin diye kimse seni k&#252;&#231;&#252;msemesin. Konu&#351;mada, davran&#305;&#351;ta, sevgide, imanda, pakl&#305;kta imanl&#305;lara &#246;rnek ol. </span></span><span class="verse v13" data-usfm="1TI.4.13"><span class="label">13</span><span class="content">Ben yan&#305;na gelinceye dek kendini toplulu&#287;a Kutsal Yaz&#305;lar'&#305; okumaya, &#246;&#287;&#252;t vermeye, &#246;&#287;retmeye ada. </span></span><span class="verse v14" data-usfm="1TI.4.14"><span class="label">14</span><span class="content">Peygamberlik s&#246;z&#252;yle, </span><span class="w"><span class="content">ihtiyarlar</span></span><span class="content"> kurulunun ellerini senin &#252;zerine koymas&#305;yla sana verilen ve h&#226;l&#226; sende olan ruhsal arma&#287;an&#305; ihmal etme. </span></span><span class="verse v15" data-usfm="1TI.4.15"><span class="label">15</span><span class="content">Bu konular&#305;n &#252;zerinde dur, kendini bunlara ver ki, ilerledi&#287;ini herkes g&#246;rs&#252;n. </span></span><span class="verse v16" data-usfm="1TI.4.16"><span class="label">16</span><span class="content">Kendine ve &#246;&#287;retine dikkat et, bu yolda y&#252;r&#252;meye devam et. &#199;&#252;nk&#252; bunu yapmakla hem kendini hem seni dinleyenleri kurtaracaks&#305;n.</span></span></div>
        </div>
    </div>
</div>
</div>
<!-- / Secondary version content -->

</body></html>
