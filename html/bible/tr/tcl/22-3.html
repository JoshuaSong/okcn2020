<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>

<div class="version vid170 iso6393tur" data-vid="170" data-iso6393="tur">
    <div class="book bkSNG">
        <div class="chapter ch3" data-usfm="SNG.3">
            <div class="label">3</div><div class="q1"><span class="content">  </span><span class="verse v1" data-usfm="SNG.3.1"><span class="label">1</span><span class="content">Gece boyunca yata&#287;&#305;mda</span></span></div><div class="q2"><span class="verse v1" data-usfm="SNG.3.1"><span class="content">Sevgilimi arad&#305;m,</span></span></div><div class="q2"><span class="verse v1" data-usfm="SNG.3.1"><span class="content">Arad&#305;m, ama bulamad&#305;m.</span></span></div><div class="q1"><span class="verse v1" data-usfm="SNG.3.1"><span class="content">  </span></span><span class="verse v2" data-usfm="SNG.3.2"><span class="label">2</span><span class="content">&#8220;Kalk&#305;p kenti dola&#351;ay&#305;m,</span></span></div><div class="q2"><span class="verse v2" data-usfm="SNG.3.2"><span class="content">Sokaklarda, meydanlarda sevgilimi arayay&#305;m&#8221; dedim,</span></span></div><div class="q2"><span class="verse v2" data-usfm="SNG.3.2"><span class="content">Arad&#305;m, ama bulamad&#305;m.</span></span></div><div class="q1"><span class="verse v2" data-usfm="SNG.3.2"><span class="content">  </span></span><span class="verse v3" data-usfm="SNG.3.3"><span class="label">3</span><span class="content">Kenti dola&#351;an bek&#231;iler buldu beni,</span></span></div><div class="q2"><span class="verse v3" data-usfm="SNG.3.3"><span class="content">&#8220;Sevgilimi g&#246;rd&#252;n&#252;z m&#252;?&#8221; diye sordum.</span></span></div><div class="q1"><span class="verse v3" data-usfm="SNG.3.3"><span class="content">  </span></span><span class="verse v4" data-usfm="SNG.3.4"><span class="label">4</span><span class="content">Onlardan ayr&#305;l&#305;r ayr&#305;lmaz</span></span></div><div class="q2"><span class="verse v4" data-usfm="SNG.3.4"><span class="content">Sevgilimi buldum.</span></span></div><div class="q2"><span class="verse v4" data-usfm="SNG.3.4"><span class="content">Tuttum onu, b&#305;rakmad&#305;m;</span></span></div><div class="q2"><span class="verse v4" data-usfm="SNG.3.4"><span class="content">Annemin evine,</span></span></div><div class="q2"><span class="verse v4" data-usfm="SNG.3.4"><span class="content">Beni do&#287;uran kad&#305;n&#305;n odas&#305;na g&#246;t&#252;r&#252;nceye dek.</span></span></div><div class="q1"><span class="verse v4" data-usfm="SNG.3.4"><span class="content">  </span></span><span class="verse v5" data-usfm="SNG.3.5"><span class="label">5</span><span class="content">Di&#351;i ceylanlar,</span></span></div><div class="q2"><span class="verse v5" data-usfm="SNG.3.5"><span class="content">Yaban&#305;l di&#351;i geyikler &#252;st&#252;ne</span></span></div><div class="q2"><span class="verse v5" data-usfm="SNG.3.5"><span class="content">Ant i&#231;iriyorum size, ey Yeru&#351;alim k&#305;zlar&#305;!</span></span></div><div class="q2"><span class="verse v5" data-usfm="SNG.3.5"><span class="content">A&#351;k&#305;m&#305; ay&#305;ltmayas&#305;n&#305;z, uyand&#305;rmayas&#305;n&#305;z diye,</span></span></div><div class="q2"><span class="verse v5" data-usfm="SNG.3.5"><span class="content">G&#246;nl&#252; ho&#351; olana dek.</span></span></div><div class="b"></div><div class="q1"><span class="verse v5" data-usfm="SNG.3.5"><span class="content">  </span></span><span class="verse v6" data-usfm="SNG.3.6"><span class="label">6</span><span class="content">Kimdir bu k&#305;rdan &#231;&#305;kan,</span></span></div><div class="q2"><span class="verse v6" data-usfm="SNG.3.6"><span class="content">Bir duman s&#252;tunu gibi,</span></span></div><div class="q2"><span class="verse v6" data-usfm="SNG.3.6"><span class="content">T&#252;ccar&#305;n t&#252;rl&#252; t&#252;rl&#252; baharat&#305;yla,</span></span></div><div class="q2"><span class="verse v6" data-usfm="SNG.3.6"><span class="content">  </span><span class="w"><span class="content">M&#252;r</span></span><span class="content"> ve g&#252;nn&#252;kle t&#252;ts&#252;lenmi&#351;?</span></span></div><div class="q1"><span class="verse v6" data-usfm="SNG.3.6"><span class="content">  </span></span><span class="verse v7" data-usfm="SNG.3.7"><span class="label">7</span><span class="content">&#304;&#351;te S&#252;leyman'&#305;n taht&#305;revan&#305;!</span></span></div><div class="q2"><span class="verse v7" data-usfm="SNG.3.7"><span class="content">&#304;srailli yi&#287;itlerden</span></span></div><div class="q2"><span class="verse v7" data-usfm="SNG.3.7"><span class="content">Altm&#305;&#351; ki&#351;i e&#351;lik ediyor ona.</span></span></div><div class="q1"><span class="verse v7" data-usfm="SNG.3.7"><span class="content">  </span></span><span class="verse v8" data-usfm="SNG.3.8"><span class="label">8</span><span class="content">Hepsi k&#305;l&#305;&#231; ku&#351;anm&#305;&#351;, e&#287;itilmi&#351; sava&#351;&#231;&#305;.</span></span></div><div class="q2"><span class="verse v8" data-usfm="SNG.3.8"><span class="content">Gecenin tehlikelerine kar&#351;&#305;,</span></span></div><div class="q2"><span class="verse v8" data-usfm="SNG.3.8"><span class="content">Hepsinin k&#305;l&#305;c&#305; belinde.</span></span></div><div class="q1"><span class="verse v8" data-usfm="SNG.3.8"><span class="content">  </span></span><span class="verse v9" data-usfm="SNG.3.9"><span class="label">9</span><span class="content">Kral S&#252;leyman taht&#305;revan&#305;</span></span></div><div class="q2"><span class="verse v9" data-usfm="SNG.3.9"><span class="content">L&#252;bnan a&#287;a&#231;lar&#305;ndan yapt&#305;.</span></span></div><div class="q1"><span class="verse v9" data-usfm="SNG.3.9"><span class="content">  </span></span><span class="verse v10" data-usfm="SNG.3.10"><span class="label">10</span><span class="content">Direklerini g&#252;m&#252;&#351;ten,</span></span></div><div class="q2"><span class="verse v10" data-usfm="SNG.3.10"><span class="content">Taban&#305;n&#305; alt&#305;ndan yapt&#305;.</span></span></div><div class="q2"><span class="verse v10" data-usfm="SNG.3.10"><span class="content">Koltu&#287;u mor kuma&#351;la kapl&#305;yd&#305;.</span></span></div><div class="q2"><span class="verse v10" data-usfm="SNG.3.10"><span class="content">&#304;&#231;ini sevgiyle d&#246;&#351;emi&#351;ti Yeru&#351;alim k&#305;zlar&#305;.</span></span></div><div class="q1"><span class="verse v10" data-usfm="SNG.3.10"><span class="content">  </span></span><span class="verse v11" data-usfm="SNG.3.11"><span class="label">11</span><span class="content">D&#305;&#351;ar&#305; &#231;&#305;k&#305;n, ey Siyon k&#305;zlar&#305;!</span></span></div><div class="q2"><span class="verse v11" data-usfm="SNG.3.11"><span class="content">D&#252;&#287;&#252;n&#252;nde, mutlu g&#252;n&#252;nde</span></span></div><div class="q2"><span class="verse v11" data-usfm="SNG.3.11"><span class="content">Annesinin verdi&#287;i tac&#305; giymi&#351; Kral S&#252;leyman'&#305; g&#246;r&#252;n.</span></span></div>
        </div>
    </div>
</div>
</div>
<!-- / Secondary version content -->

</body></html>
