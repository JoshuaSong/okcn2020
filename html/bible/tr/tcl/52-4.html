<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>

<div class="version vid170 iso6393tur" data-vid="170" data-iso6393="tur">
    <div class="book bk1TH">
        <div class="chapter ch4" data-usfm="1TH.4">
            <div class="label">4</div><div class="s1"><span class="heading">Tanr&#305;'y&#305; Ho&#351;nut Etmek</span></div><div class="p"><span class="content">  </span><span class="verse v1" data-usfm="1TH.4.1"><span class="label">1</span><span class="content">Karde&#351;ler, nas&#305;l ya&#351;aman&#305;z, Tanr&#305;'y&#305; nas&#305;l ho&#351;nut etmeniz gerekti&#287;ini bizden &#246;&#287;rendiniz. Nitekim &#246;yle ya&#351;&#305;yorsunuz. Son olarak bu konuda daha da ilerlemeniz i&#231;in Rab &#304;sa ad&#305;na size rica ediyor, yalvar&#305;yoruz. </span></span><span class="verse v2" data-usfm="1TH.4.2"><span class="label">2</span><span class="content">Rab &#304;sa'n&#305;n yetkisiyle size hangi buyruklar&#305; iletti&#287;imizi biliyorsunuz.</span></span></div><div class="p"><span class="verse v2" data-usfm="1TH.4.2"><span class="content">  </span></span><span class="verse v3" data-usfm="1TH.4.3"><span class="label">3</span><span class="content">Tanr&#305;'n&#305;n iste&#287;i &#351;udur: Kutsal olman&#305;z, fuhu&#351;tan ka&#231;&#305;nman&#305;z, </span></span><span class="verse v4 v5" data-usfm="1TH.4.4+1TH.4.5"><span class="label">4-5</span><span class="content">her birinizin, Tanr&#305;'y&#305; tan&#305;mayan uluslar gibi &#351;ehvet tutkusuyla de&#287;il, kutsall&#305;k ve sayg&#305;nl&#305;kla kendine bir e&#351; almas&#305; </span></span><span class="verse v6" data-usfm="1TH.4.6"><span class="label">6</span><span class="content">ve bu konuda haks&#305;zl&#305;k edip</span><span class="note f"><span class="label">#</span><span class=" body"><span class="fr">4:4-6 </span><span class="ft">&#8220;Kendine bir e&#351; almas&#305; ve bu konuda haks&#305;zl&#305;k edip&#8221; ya da &#8220;Kendi bedenini denetleyebilmesi ve i&#351; konusunda haks&#305;zl&#305;k edip&#8221;.</span></span></span><span class="content"> karde&#351;ini aldatmamas&#305;d&#305;r. Daha &#246;nce de size s&#246;yledi&#287;imiz, sizi uyard&#305;&#287;&#305;m&#305;z gibi, Rab b&#252;t&#252;n bu su&#231;lardan &#246;t&#252;r&#252; insanlar&#305; cezaland&#305;racakt&#305;r. </span></span><span class="verse v7" data-usfm="1TH.4.7"><span class="label">7</span><span class="content">&#199;&#252;nk&#252; Tanr&#305; bizi ahlaks&#305;zl&#305;&#287;a de&#287;il, kutsal bir ya&#351;am s&#252;rmeye &#231;a&#287;&#305;rd&#305;. </span></span><span class="verse v8" data-usfm="1TH.4.8"><span class="label">8</span><span class="content">Dolay&#305;s&#305;yla bu &#231;a&#287;r&#305;y&#305; reddeden ki&#351;i insan&#305; de&#287;il, size Kutsal Ruhu'nu veren Tanr&#305;'y&#305; reddetmi&#351; olur.</span></span></div><div class="p"><span class="verse v8" data-usfm="1TH.4.8"><span class="content">  </span></span><span class="verse v9" data-usfm="1TH.4.9"><span class="label">9</span><span class="content">Karde&#351;lik sevgisi konusunda kimsenin size bir &#351;ey yazmas&#305;na gerek yoktur. &#199;&#252;nk&#252; Tanr&#305; size birbirinizi sevmeyi &#246;&#287;retti. </span></span><span class="verse v10" data-usfm="1TH.4.10"><span class="label">10</span><span class="content">Ger&#231;ekte b&#252;t&#252;n Makedonya'daki karde&#351;lerin hepsini seviyorsunuz. Karde&#351;ler, size rica ediyoruz, bu konuda daha da ilerleyin. </span></span><span class="verse v11" data-usfm="1TH.4.11"><span class="label">11</span><span class="content">Size buyurdu&#287;umuz gibi, sakin bir ya&#351;am s&#252;rmeyi, kendi i&#351;inize bakmay&#305;, ellerinizle &#231;al&#305;&#351;may&#305; ama&#231; edinin. </span></span><span class="verse v12" data-usfm="1TH.4.12"><span class="label">12</span><span class="content">&#214;yle ki, kimseye muhta&#231; olmadan &#246;b&#252;r insanlar&#305;n &#246;n&#252;nde sayg&#305;n bir ya&#351;am s&#252;resiniz.</span></span></div><div class="s1"><span class="heading">&#304;sa'n&#305;n Tekrar Geli&#351;i</span></div><div class="p"><span class="verse v12" data-usfm="1TH.4.12"><span class="content">  </span></span><span class="verse v13" data-usfm="1TH.4.13"><span class="label">13</span><span class="content">Karde&#351;ler, umudu olmayan &#246;b&#252;r insanlar gibi kederlenmemeniz i&#231;in, g&#246;zlerini ya&#351;ama kapam&#305;&#351; olanlar konusunda bilgisiz kalman&#305;z&#305; istemiyoruz. </span></span><span class="verse v14" data-usfm="1TH.4.14"><span class="label">14</span><span class="content">&#304;sa'n&#305;n &#246;l&#252;p dirildi&#287;ine inan&#305;yoruz. Ayn&#305; &#351;ekilde Tanr&#305;, &#304;sa'ya ba&#287;l&#305; olarak g&#246;zlerini ya&#351;ama kapam&#305;&#351; olanlar&#305; da O'nunla birlikte geri getirecektir. </span></span><span class="verse v15" data-usfm="1TH.4.15"><span class="label">15</span><span class="note x"><span class="label">#</span><span class=" body"><span class="xref" data-usfm="1CO.1Ko.15.51-52">1Ko.15:51-52</span></span></span><span class="content"> Rab'bin s&#246;z&#252;ne dayanarak size diyoruz ki, biz ya&#351;amakta olanlar, Rab'bin geli&#351;inde hayatta olanlar, g&#246;zlerini ya&#351;ama kapayanlar&#305;n &#246;n&#252;ne asla ge&#231;meyece&#287;iz. </span></span><span class="verse v16" data-usfm="1TH.4.16"><span class="label">16</span><span class="content">Rab'bin kendisi, bir emir &#231;a&#287;r&#305;s&#305;yla, ba&#351;mele&#287;in seslenmesiyle, Tanr&#305;'n&#305;n borazan&#305;yla g&#246;kten inecek. &#214;nce Mesih'e ait &#246;l&#252;ler dirilecek. </span></span><span class="verse v17" data-usfm="1TH.4.17"><span class="label">17</span><span class="content">Sonra biz ya&#351;amakta olanlar, hayatta olanlar, onlarla birlikte Rab'bi havada kar&#351;&#305;lamak &#252;zere bulutlar i&#231;inde al&#305;n&#305;p g&#246;t&#252;r&#252;lece&#287;iz. B&#246;ylece sonsuza dek Rab'le birlikte olaca&#287;&#305;z. </span></span><span class="verse v18" data-usfm="1TH.4.18"><span class="label">18</span><span class="content">&#304;&#351;te birbirinizi bu s&#246;zlerle teselli edin.</span></span></div><div class="b"></div>
        </div>
    </div>
</div>
</div>
<!-- / Secondary version content -->

</body></html>
