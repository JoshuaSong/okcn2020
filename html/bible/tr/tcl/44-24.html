<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>

<div class="version vid170 iso6393tur" data-vid="170" data-iso6393="tur">
    <div class="book bkACT">
        <div class="chapter ch24" data-usfm="ACT.24">
            <div class="label">24</div><div class="s1"><span class="heading">Pavlus Feliks'in &#214;n&#252;nde Su&#231;lan&#305;yor</span></div><div class="p"><span class="content">  </span><span class="verse v1" data-usfm="ACT.24.1"><span class="label">1</span><span class="content">Bundan be&#351; g&#252;n sonra Ba&#351;k&#226;hin Hananya, baz&#305; ileri gelenler ve Tertullus adl&#305; bir hatip Sezariye'ye gelip Pavlus'la ilgili &#351;ik&#226;yetlerini valiye ilettiler. </span></span><span class="verse v2 v3" data-usfm="ACT.24.2+ACT.24.3"><span class="label">2-3</span><span class="content">Pavlus &#231;a&#287;r&#305;l&#305;nca Tertullus su&#231;lamalar&#305;na ba&#351;lad&#305;. &#8220;Ey erdemli Feliks!&#8221; dedi. &#8220;Senin sayende uzun s&#252;redir esenlik i&#231;inde ya&#351;amaktay&#305;z. Ald&#305;&#287;&#305;n &#246;nlemlerle de bu ulusun yarar&#305;na olumlu geli&#351;meler kaydedilmi&#351;tir. Yapt&#305;klar&#305;n&#305;, her zaman ve her yerde b&#252;y&#252;k bir &#351;&#252;kranla an&#305;yoruz. </span></span><span class="verse v4" data-usfm="ACT.24.4"><span class="label">4</span><span class="content">Seni fazla yormak istemiyorum; s&#246;yleyece&#287;imiz birka&#231; s&#246;z&#252; ho&#351;g&#246;r&#252;yle dinlemeni rica ediyorum.</span></span></div><div class="p"><span class="verse v4" data-usfm="ACT.24.4"><span class="content">  </span></span><span class="verse v5" data-usfm="ACT.24.5"><span class="label">5</span><span class="content">&#8220;Biz &#351;unu anlad&#305;k ki, bu adam d&#252;nyan&#305;n her yan&#305;nda b&#252;t&#252;n Yahudiler aras&#305;nda karga&#351;al&#305;k &#231;&#305;karan bir fesat&#231;&#305; ve Nasrani tarikat&#305;n&#305;n eleba&#351;&#305;lar&#305;ndan biridir. </span></span><span class="verse v6 v7 v8" data-usfm="ACT.24.6+ACT.24.7+ACT.24.8"><span class="label">6-8</span><span class="content">Tap&#305;na&#287;&#305; bile kirletmeye kalk&#305;&#351;t&#305;. Ama biz onu yakalad&#305;k.</span><span class="note f"><span class="label">#</span><span class=" body"><span class="fr">24:6-8 </span><span class="ft">Baz&#305; Grek&#231;e elyazmalar&#305;, &#8220;Ve kendi yasam&#305;za g&#246;re yarg&#305;lamak istedik. Ne var ki, komutan Lisias gelip kaba kuvvet kullanarak onu elimizden ald&#305; g&#246;t&#252;rd&#252;. Onu su&#231;layanlar&#305;n sana ba&#351;vurmalar&#305;n&#305; buyurdu&#8221; s&#246;zlerini de i&#231;erir.</span></span></span><span class="content"> Onu sorguya &#231;ekersen, onunla ilgili b&#252;t&#252;n su&#231;lamalar&#305;m&#305;z&#305;n do&#287;rulu&#287;unu kendisinden &#246;&#287;renebilirsin.&#8221; </span></span><span class="verse v9" data-usfm="ACT.24.9"><span class="label">9</span><span class="content">Oradaki Yahudiler de anlat&#305;lanlar&#305;n do&#287;ru oldu&#287;unu s&#246;yleyerek bu su&#231;lamalara kat&#305;ld&#305;lar.</span></span></div><div class="p"><span class="verse v9" data-usfm="ACT.24.9"><span class="content">  </span></span><span class="verse v10" data-usfm="ACT.24.10"><span class="label">10</span><span class="content">Valinin bir i&#351;areti &#252;zerine Pavlus &#351;&#246;yle kar&#351;&#305;l&#305;k verdi: &#8220;Senin y&#305;llardan beri bu ulusa yarg&#305;&#231;l&#305;k etti&#287;ini bildi&#287;im i&#231;in, kendi savunmam&#305; sevin&#231;le yap&#305;yorum. </span></span><span class="verse v11" data-usfm="ACT.24.11"><span class="label">11</span><span class="content">Sen kendin de &#246;&#287;renebilirsin, tap&#305;nmak amac&#305;yla Yeru&#351;alim'e gidi&#351;imden bu yana sadece on iki g&#252;n ge&#231;ti. </span></span><span class="verse v12" data-usfm="ACT.24.12"><span class="label">12</span><span class="content">Beni ne tap&#305;nakta, ne havralarda, ne de kentin ba&#351;ka bir yerinde herhangi biriyle tart&#305;&#351;&#305;rken ya da halk&#305; ayakland&#305;rmaya &#231;al&#305;&#351;&#305;rken g&#246;rm&#252;&#351;lerdir. </span></span><span class="verse v13" data-usfm="ACT.24.13"><span class="label">13</span><span class="content">&#350;u anda bana y&#246;nelttikleri su&#231;lamalar&#305; da sana kan&#305;tlayamazlar. </span></span><span class="verse v14" data-usfm="ACT.24.14"><span class="label">14</span><span class="content">Bununla birlikte, sana &#351;unu itiraf edeyim ki, kendilerinin tarikat dedikleri Yol'un bir izleyicisi olarak atalar&#305;m&#305;z&#305;n Tanr&#305;s&#305;'na kulluk ediyorum. Kutsal Yasa'da ve peygamberlerin kitaplar&#305;nda yaz&#305;l&#305; her &#351;eye inan&#305;yorum. </span></span><span class="verse v15" data-usfm="ACT.24.15"><span class="label">15</span><span class="content">Ayn&#305; bu adamlar&#305;n kabul etti&#287;i gibi, hem do&#287;ru ki&#351;ilerin hem do&#287;ru olmayanlar&#305;n &#246;l&#252;mden dirilece&#287;ine dair Tanr&#305;'ya umut ba&#287;lad&#305;m. </span></span><span class="verse v16" data-usfm="ACT.24.16"><span class="label">16</span><span class="content">Bu nedenle ben gerek Tanr&#305;, gerek insanlar &#246;n&#252;nde vicdan&#305;m&#305; temiz tutmaya her zaman &#246;zen g&#246;steriyorum.</span></span></div><div class="p"><span class="verse v16" data-usfm="ACT.24.16"><span class="content">  </span></span><span class="verse v17" data-usfm="ACT.24.17"><span class="label">17</span><span class="content">  </span><span class="note x"><span class="label">#</span><span class=" body">    <span class="xref" data-usfm="ACT.El&#231;.21.17-28">El&#231;.21:17-28</span>  </span></span><span class="content"> &#8220;Uzun y&#305;llar sonra, ulusuma ba&#287;&#305;&#351;lar getirmek ve adaklar sunmak i&#231;in Yeru&#351;alim'e geldim. </span></span><span class="verse v18" data-usfm="ACT.24.18"><span class="label">18</span><span class="content">Beni tap&#305;nakta adaklar sunarken bulduklar&#305; zaman ar&#305;nm&#305;&#351; durumdayd&#305;m. &#199;evremde ne bir kalabal&#305;k ne de kar&#305;&#351;&#305;kl&#305;k vard&#305;. Ancak orada Asya &#304;li'nden* baz&#305; Yahudiler bulunuyordu. </span></span><span class="verse v19" data-usfm="ACT.24.19"><span class="label">19</span><span class="content">Onlar&#305;n bana kar&#351;&#305; bir diyecekleri varsa, senin &#246;n&#252;ne &#231;&#305;k&#305;p su&#231;lamalar&#305;n&#305; belirtmeleri gerekir. </span></span><span class="verse v20" data-usfm="ACT.24.20"><span class="label">20</span><span class="content">Buradakiler de, Y&#252;ksek Kurul'un* &#246;n&#252;ndeki duru&#351;mam s&#305;ras&#305;nda bende ne su&#231; bulduklar&#305;n&#305; a&#231;&#305;klas&#305;nlar. </span></span><span class="verse v21" data-usfm="ACT.24.21"><span class="label">21</span><span class="note x"><span class="label">#</span><span class=" body"><span class="xref" data-usfm="ACT.El&#231;.23.6">El&#231;.23:6</span></span></span><span class="content"> &#214;nlerine &#231;&#305;kar&#305;ld&#305;&#287;&#305;mda, &#8216;Bug&#252;n, &#246;l&#252;lerin dirili&#351;i konusunda taraf&#305;n&#305;zdan yarg&#305;lanmaktay&#305;m&#8217; diye seslenmi&#351;tim. Olsa olsa beni bu konuda su&#231;layabilirler.&#8221;</span></span></div><div class="p"><span class="verse v21" data-usfm="ACT.24.21"><span class="content">  </span></span><span class="verse v22" data-usfm="ACT.24.22"><span class="label">22</span><span class="content">&#304;sa'n&#305;n yoluna ili&#351;kin derin bilgisi olan Feliks duru&#351;may&#305; ba&#351;ka bir g&#252;ne ertelerken, &#8220;Davan&#305;zla ilgili karar&#305;m&#305; komutan Lisias gelince veririm&#8221; dedi. </span></span><span class="verse v23" data-usfm="ACT.24.23"><span class="label">23</span><span class="content">Oradaki y&#252;zba&#351;&#305;ya da Pavlus'u g&#246;zalt&#305;nda tutmas&#305;n&#305;, ama kendisine biraz serbestlik tan&#305;mas&#305;n&#305;, ona yard&#305;mda bulunmak isteyen dostlar&#305;ndan hi&#231;birine engel olmamas&#305;n&#305; buyurdu.</span></span></div><div class="p"><span class="verse v23" data-usfm="ACT.24.23"><span class="content">  </span></span><span class="verse v24" data-usfm="ACT.24.24"><span class="label">24</span><span class="content">Birka&#231; g&#252;n sonra Feliks, Yahudi olan kar&#305;s&#305; Drusilla ile birlikte geldi, Pavlus'u &#231;a&#287;&#305;rtarak Mesih &#304;sa'ya olan inanc&#305; konusunda onu dinledi. </span></span><span class="verse v25" data-usfm="ACT.24.25"><span class="label">25</span><span class="content">Pavlus do&#287;ruluk, &#246;zdenetim ve gelecek olan yarg&#305; g&#252;n&#252;nden s&#246;z edince Feliks korkuya kap&#305;ld&#305;. &#8220;&#350;imdilik gidebilirsin&#8221; dedi, &#8220;F&#305;rsat bulunca seni yine &#231;a&#287;&#305;rt&#305;r&#305;m.&#8221; </span></span><span class="verse v26" data-usfm="ACT.24.26"><span class="label">26</span><span class="content">Bir yandan da Pavlus'un kendisine r&#252;&#351;vet verece&#287;ini umuyordu. Bu nedenle onu s&#305;k s&#305;k &#231;a&#287;&#305;rt&#305;r, onunla sohbet ederdi.</span></span></div><div class="p"><span class="verse v26" data-usfm="ACT.24.26"><span class="content">  </span></span><span class="verse v27" data-usfm="ACT.24.27"><span class="label">27</span><span class="content">&#304;ki y&#305;l dolunca g&#246;revini Porkius Festus'a devreden Feliks, Yahudiler'in g&#246;nl&#252;n&#252; kazanmak amac&#305;yla Pavlus'u hapiste b&#305;rakt&#305;.</span></span></div>
        </div>
    </div>
</div>
</div>
<!-- / Secondary version content -->

</body></html>
