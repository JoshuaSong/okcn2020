<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>

<div class="version vid170 iso6393tur" data-vid="170" data-iso6393="tur">
    <div class="book bkLUK">
        <div class="chapter ch1" data-usfm="LUK.1">
            <div class="label">1</div><div class="p"><span class="content">  </span><span class="verse v1 v2 v3" data-usfm="LUK.1.1+LUK.1.2+LUK.1.3"><span class="label">1-3</span><span class="content">Say&#305;n Teofilos,</span></span></div><div class="p"><span class="verse v1 v2 v3" data-usfm="LUK.1.1+LUK.1.2+LUK.1.3"><span class="content">Bir&#231;ok ki&#351;i aram&#305;zda olup bitenlerin tarih&#231;esini yazmaya giri&#351;ti. Nitekim ba&#351;lang&#305;&#231;tan beri bu olaylar&#305;n g&#246;rg&#252; tan&#305;&#287;&#305; ve Tanr&#305; s&#246;z&#252;n&#252;n hizmetk&#226;r&#305; olanlar bunlar&#305; bize ilettiler. Ben de b&#252;t&#252;n bu olaylar&#305; ta ba&#351;&#305;ndan &#246;zenle ara&#351;t&#305;rm&#305;&#351; biri olarak bunlar&#305; sana s&#305;ras&#305;yla yazmay&#305; uygun g&#246;rd&#252;m. </span></span><span class="verse v4" data-usfm="LUK.1.4"><span class="label">4</span><span class="content">&#214;yle ki, sana verilen bilgilerin do&#287;rulu&#287;unu bilesin.</span></span></div><div class="s1"><span class="heading">Yahya'n&#305;n Do&#287;umu &#214;nceden Bildiriliyor</span></div><div class="p"><span class="verse v4" data-usfm="LUK.1.4"><span class="content">  </span></span><span class="verse v5" data-usfm="LUK.1.5"><span class="label">5</span><span class="content">  </span><span class="note x"><span class="label">#</span><span class=" body">    <span class="xref" data-usfm="1CH.1Ta.24.10">1Ta.24:10</span>  </span></span><span class="content"> Yahudiye Kral&#305; </span><span class="w"><span class="content">Hirodes</span></span><span class="content"> zaman&#305;nda, Aviya b&#246;l&#252;&#287;&#252;nden Zekeriya ad&#305;nda bir </span><span class="w"><span class="content">k&#226;hin</span></span><span class="content"> vard&#305;. Harun soyundan gelen kar&#305;s&#305;n&#305;n ad&#305; ise Elizabet'ti. </span></span><span class="verse v6" data-usfm="LUK.1.6"><span class="label">6</span><span class="content">Her ikisi de Tanr&#305;'n&#305;n g&#246;z&#252;nde do&#287;ru ki&#351;ilerdi, Rab'bin b&#252;t&#252;n buyruk ve kurallar&#305;na eksiksizce uyarlard&#305;. </span></span><span class="verse v7" data-usfm="LUK.1.7"><span class="label">7</span><span class="content">Elizabet k&#305;s&#305;r oldu&#287;u i&#231;in &#231;ocuklar&#305; olmuyordu. &#304;kisinin de ya&#351;&#305; ilerlemi&#351;ti.</span></span></div><div class="p"><span class="verse v7" data-usfm="LUK.1.7"><span class="content">  </span></span><span class="verse v8" data-usfm="LUK.1.8"><span class="label">8</span><span class="content">Zekeriya, hizmet s&#305;ras&#305;n&#305;n kendi b&#246;l&#252;&#287;&#252;nde oldu&#287;u bir g&#252;n, Tanr&#305;'n&#305;n &#246;n&#252;nde k&#226;hinlik g&#246;revini yerine getiriyordu. </span></span><span class="verse v9" data-usfm="LUK.1.9"><span class="label">9</span><span class="content">K&#226;hinlik gelene&#287;i uyar&#305;nca Rab'bin Tap&#305;na&#287;&#305;'na girip buhur yakma g&#246;revi kurayla ona verilmi&#351;ti. </span></span><span class="verse v10" data-usfm="LUK.1.10"><span class="label">10</span><span class="content">Buhur yakma saatinde b&#252;t&#252;n halk toplulu&#287;u d&#305;&#351;ar&#305;da dua ediyordu.</span></span></div><div class="p"><span class="verse v10" data-usfm="LUK.1.10"><span class="content">  </span></span><span class="verse v11" data-usfm="LUK.1.11"><span class="label">11</span><span class="content">Bu s&#305;rada, Rab'bin bir mele&#287;i buhur suna&#287;&#305;n&#305;n sa&#287;&#305;nda durup Zekeriya'ya g&#246;r&#252;nd&#252;. </span></span><span class="verse v12" data-usfm="LUK.1.12"><span class="label">12</span><span class="content">Zekeriya onu g&#246;r&#252;nce &#351;a&#351;&#305;rd&#305;, korkuya kap&#305;ld&#305;. </span></span><span class="verse v13" data-usfm="LUK.1.13"><span class="label">13</span><span class="content">Melek, &#8220;Korkma, Zekeriya&#8221; dedi, &#8220;Duan kabul edildi. Kar&#305;n Elizabet sana bir o&#287;ul do&#287;uracak, ad&#305;n&#305; Yahya koyacaks&#305;n. </span></span><span class="verse v14" data-usfm="LUK.1.14"><span class="label">14</span><span class="content">Sevinip co&#351;acaks&#305;n. Bir&#231;oklar&#305; da onun do&#287;umuna sevinecek. </span></span><span class="verse v15" data-usfm="LUK.1.15"><span class="label">15</span><span class="note x"><span class="label">#</span><span class=" body"><span class="xref" data-usfm="NUM.Say.6.3">Say.6:3</span></span></span><span class="content"> O, Rab'bin g&#246;z&#252;nde b&#252;y&#252;k olacak. Hi&#231; &#351;arap ve i&#231;ki i&#231;meyecek; daha annesinin rahmindeyken Kutsal Ruh'la dolacak. </span></span><span class="verse v16" data-usfm="LUK.1.16"><span class="label">16</span><span class="content">&#304;srailo&#287;ullar&#305;'ndan bir&#231;o&#287;unu, Tanr&#305;lar&#305; Rab'be d&#246;nd&#252;recek. </span></span><span class="verse v17" data-usfm="LUK.1.17"><span class="label">17</span><span class="note x"><span class="label">#</span><span class=" body"><span class="xref" data-usfm="MAL.Mal.4.5-6">Mal.4:5-6</span></span></span><span class="content"> Babalar&#305;n y&#252;reklerini &#231;ocuklar&#305;na d&#246;nd&#252;rmek, s&#246;z dinlemeyenleri do&#287;ru ki&#351;ilerin anlay&#305;&#351;&#305;na y&#246;neltmek ve Rab i&#231;in haz&#305;rlanm&#305;&#351; bir halk yeti&#351;tirmek &#252;zere, &#304;lyas'&#305;n ruhu ve g&#252;c&#252;yle Rab'bin &#246;n&#252;nden gidecektir.&#8221;</span></span></div><div class="p"><span class="verse v17" data-usfm="LUK.1.17"><span class="content">  </span></span><span class="verse v18" data-usfm="LUK.1.18"><span class="label">18</span><span class="content">Zekeriya mele&#287;e, &#8220;Bundan nas&#305;l emin olabilirim?&#8221; dedi. &#8220;&#199;&#252;nk&#252; ben ya&#351;land&#305;m, kar&#305;m&#305;n da ya&#351;&#305; ilerledi.&#8221;</span></span></div><div class="p"><span class="verse v18" data-usfm="LUK.1.18"><span class="content">  </span></span><span class="verse v19" data-usfm="LUK.1.19"><span class="label">19</span><span class="content">  </span><span class="note x"><span class="label">#</span><span class=" body">    <span class="xref" data-usfm="DAN.Dan.8.16">Dan.8:16</span><span class="xref" data-usfm="DAN.9.21">Dan 9:21</span>  </span></span><span class="content"> Melek ona &#351;&#246;yle kar&#351;&#305;l&#305;k verdi: &#8220;Ben Tanr&#305;'n&#305;n huzurunda duran Cebrail'im. Seninle konu&#351;mak ve bu m&#252;jdeyi sana bildirmek i&#231;in g&#246;nderildim. </span></span><span class="verse v20" data-usfm="LUK.1.20"><span class="label">20</span><span class="content">&#304;&#351;te, belirlenen zamanda yerine gelecek olan s&#246;zlerime inanmad&#305;&#287;&#305;n i&#231;in dilin tutulacak, bunlar&#305;n ger&#231;ekle&#351;ece&#287;i g&#252;ne dek konu&#351;amayacaks&#305;n.&#8221;</span></span></div><div class="p"><span class="verse v20" data-usfm="LUK.1.20"><span class="content">  </span></span><span class="verse v21" data-usfm="LUK.1.21"><span class="label">21</span><span class="content">Zekeriya'y&#305; bekleyen halk, onun tap&#305;nakta bu kadar uzun s&#252;re kalmas&#305;na &#351;a&#351;t&#305;. </span></span><span class="verse v22" data-usfm="LUK.1.22"><span class="label">22</span><span class="content">Zekeriya ise d&#305;&#351;ar&#305; &#231;&#305;kt&#305;&#287;&#305;nda onlarla konu&#351;amad&#305;. O zaman tap&#305;nakta bir g&#246;r&#252;m g&#246;rd&#252;&#287;&#252;n&#252; anlad&#305;lar. Kendisi onlara i&#351;aretler yap&#305;yor, ama konu&#351;am&#305;yordu.</span></span></div><div class="p"><span class="verse v22" data-usfm="LUK.1.22"><span class="content">  </span></span><span class="verse v23" data-usfm="LUK.1.23"><span class="label">23</span><span class="content">G&#246;rev s&#252;resi bitince Zekeriya evine d&#246;nd&#252;. </span></span><span class="verse v24" data-usfm="LUK.1.24"><span class="label">24</span><span class="content">Bir s&#252;re sonra kar&#305;s&#305; Elizabet gebe kald&#305; ve be&#351; ay evine kapand&#305;. </span></span><span class="verse v25" data-usfm="LUK.1.25"><span class="label">25</span><span class="content">&#8220;Bunu benim i&#231;in yapan Rab'dir&#8221; dedi. &#8220;Bu g&#252;nlerde benimle ilgilenerek insanlar aras&#305;nda utanc&#305;m&#305; giderdi.&#8221;</span></span></div><div class="s1"><span class="heading">&#304;sa'n&#305;n Do&#287;umu &#214;nceden Bildiriliyor</span></div><div class="p"><span class="verse v25" data-usfm="LUK.1.25"><span class="content">  </span></span><span class="verse v26 v27" data-usfm="LUK.1.26+LUK.1.27"><span class="label">26-27</span><span class="content">  </span><span class="note x"><span class="label">#</span><span class=" body">    <span class="xref" data-usfm="MAT.Mat.1.18">Mat.1:18</span>  </span></span><span class="content"> Elizabet'in hamileli&#287;inin alt&#305;nc&#305; ay&#305;nda Tanr&#305;, Melek Cebrail'i Celile'de bulunan Nas&#305;ra adl&#305; kente, Davut'un soyundan Yusuf ad&#305;ndaki adamla ni&#351;anl&#305; k&#305;za g&#246;nderdi. K&#305;z&#305;n ad&#305; Meryem'di. </span></span><span class="verse v28" data-usfm="LUK.1.28"><span class="label">28</span><span class="content">Onun yan&#305;na giren melek, &#8220;Selam, ey Tanr&#305;'n&#305;n l&#252;tfuna eri&#351;en k&#305;z! Rab seninledir&#8221; dedi.</span></span></div><div class="p"><span class="verse v28" data-usfm="LUK.1.28"><span class="content">  </span></span><span class="verse v29" data-usfm="LUK.1.29"><span class="label">29</span><span class="content">S&#246;ylenenlere &#231;ok &#351;a&#351;&#305;ran Meryem, bu selam&#305;n ne anlama gelebilece&#287;ini d&#252;&#351;&#252;nmeye ba&#351;lad&#305;. </span></span><span class="verse v30" data-usfm="LUK.1.30"><span class="label">30</span><span class="content">Ama melek ona, &#8220;Korkma Meryem&#8221; dedi, &#8220;Sen Tanr&#305;'n&#305;n l&#252;tfuna eri&#351;tin. </span></span><span class="verse v31" data-usfm="LUK.1.31"><span class="label">31</span><span class="note x"><span class="label">#</span><span class=" body"><span class="xref" data-usfm="MAT.Mat.1.21">Mat.1:21</span></span></span><span class="content"> Bak, gebe kal&#305;p bir o&#287;ul do&#287;uracak, ad&#305;n&#305; &#304;sa koyacaks&#305;n. </span></span><span class="verse v32" data-usfm="LUK.1.32"><span class="label">32</span><span class="note x"><span class="label">#</span><span class=" body"><span class="xref" data-usfm="2SA.2Sa.7.12-16">2Sa.7:12-16</span><span class="xref" data-usfm="ISA.Y&#351;a.9.7">Y&#351;a.9:7</span></span></span><span class="content"> O b&#252;y&#252;k olacak, kendisine &#8216;Y&#252;celer Y&#252;cesi'nin O&#287;lu&#8217; denecek. Rab Tanr&#305; O'na, atas&#305; Davut'un taht&#305;n&#305; verecek. </span></span><span class="verse v33" data-usfm="LUK.1.33"><span class="label">33</span><span class="content">O da sonsuza dek Yakup'un soyu &#252;zerinde egemenlik s&#252;recek, egemenli&#287;inin sonu gelmeyecektir.&#8221;</span></span></div><div class="p"><span class="verse v33" data-usfm="LUK.1.33"><span class="content">  </span></span><span class="verse v34" data-usfm="LUK.1.34"><span class="label">34</span><span class="content">Meryem mele&#287;e, &#8220;Bu nas&#305;l olur? Ben erke&#287;e varmad&#305;m ki&#8221; dedi.</span></span></div><div class="p"><span class="verse v34" data-usfm="LUK.1.34"><span class="content">  </span></span><span class="verse v35" data-usfm="LUK.1.35"><span class="label">35</span><span class="content">Melek ona &#351;&#246;yle yan&#305;t verdi: &#8220;Kutsal Ruh senin &#252;zerine gelecek, Y&#252;celer Y&#252;cesi'nin g&#252;c&#252; sana g&#246;lge salacak. Bunun i&#231;in do&#287;acak olana kutsal, Tanr&#305; O&#287;lu denecek. </span></span><span class="verse v36" data-usfm="LUK.1.36"><span class="label">36</span><span class="content">Bak, senin akrabalar&#305;ndan Elizabet de ya&#351;l&#305;l&#305;&#287;&#305;nda bir o&#287;ula gebe kald&#305;. K&#305;s&#305;r bilinen bu kad&#305;n &#351;imdi alt&#305;nc&#305; ay&#305;ndad&#305;r. </span></span><span class="verse v37" data-usfm="LUK.1.37"><span class="label">37</span><span class="note x"><span class="label">#</span><span class=" body"><span class="xref" data-usfm="GEN.Yar.18.14">Yar.18:14</span></span></span><span class="content"> Tanr&#305;'n&#305;n yapamayaca&#287;&#305; hi&#231;bir &#351;ey yoktur.&#8221;</span></span></div><div class="p"><span class="verse v37" data-usfm="LUK.1.37"><span class="content">  </span></span><span class="verse v38" data-usfm="LUK.1.38"><span class="label">38</span><span class="content">&#8220;Ben Rab'bin kuluyum&#8221; dedi Meryem, &#8220;Bana dedi&#287;in gibi olsun.&#8221; Bundan sonra melek onun yan&#305;ndan ayr&#305;ld&#305;.</span></span></div><div class="s1"><span class="heading">Meryem, Elizabet'i Ziyaret Ediyor</span></div><div class="p"><span class="verse v38" data-usfm="LUK.1.38"><span class="content">  </span></span><span class="verse v39" data-usfm="LUK.1.39"><span class="label">39</span><span class="content">O g&#252;nlerde Meryem kalk&#305;p aceleyle Yahuda'n&#305;n da&#287;l&#305;k b&#246;lgesindeki bir kente gitti. </span></span><span class="verse v40" data-usfm="LUK.1.40"><span class="label">40</span><span class="content">Zekeriya'n&#305;n evine girip Elizabet'i selamlad&#305;. </span></span><span class="verse v41 v42" data-usfm="LUK.1.41+LUK.1.42"><span class="label">41-42</span><span class="content">Elizabet Meryem'in selam&#305;n&#305; duyunca rahmindeki &#231;ocuk hoplad&#305;. Kutsal Ruh'la dolan Elizabet y&#252;ksek sesle &#351;&#246;yle dedi: &#8220;Kad&#305;nlar aras&#305;nda kutsanm&#305;&#351; bulunuyorsun, rahminin &#252;r&#252;n&#252; de kutsanm&#305;&#351;t&#305;r! </span></span><span class="verse v43" data-usfm="LUK.1.43"><span class="label">43</span><span class="content">Nas&#305;l oldu da Rabbim'in annesi yan&#305;ma geldi? </span></span><span class="verse v44" data-usfm="LUK.1.44"><span class="label">44</span><span class="content">Bak, selam&#305;n kulaklar&#305;ma eri&#351;ti&#287;i an, &#231;ocuk rahmimde sevin&#231;le hoplad&#305;. </span></span><span class="verse v45" data-usfm="LUK.1.45"><span class="label">45</span><span class="content">&#304;man eden kad&#305;na ne mutlu! &#199;&#252;nk&#252; Rab'bin ona s&#246;yledi&#287;i s&#246;zler ger&#231;ekle&#351;ecektir.&#8221;</span></span></div><div class="p"><span class="verse v45" data-usfm="LUK.1.45"><span class="content">  </span></span><span class="verse v46 v47" data-usfm="LUK.1.46+LUK.1.47"><span class="label">46-47</span><span class="content">  </span><span class="note x"><span class="label">#</span><span class=" body">    <span class="xref" data-usfm="1SA.1Sa.2.1-10">1Sa.2:1-10</span>  </span></span><span class="content"> Meryem de &#351;&#246;yle dedi:</span></span></div><div class="b"></div><div class="q1"><span class="verse v46 v47" data-usfm="LUK.1.46+LUK.1.47"><span class="content">&#8220;Can&#305;m Rab'bi y&#252;celtir;</span></span></div><div class="q1"><span class="verse v46 v47" data-usfm="LUK.1.46+LUK.1.47"><span class="content">Ruhum, Kurtar&#305;c&#305;m Tanr&#305; sayesinde sevin&#231;le co&#351;ar.</span></span></div><div class="q1"><span class="verse v46 v47" data-usfm="LUK.1.46+LUK.1.47"><span class="content">  </span></span><span class="verse v48" data-usfm="LUK.1.48"><span class="label">48</span><span class="content">&#199;&#252;nk&#252; O, s&#305;radan biri olan kuluyla ilgilendi.</span></span></div><div class="q1"><span class="verse v48" data-usfm="LUK.1.48"><span class="content">&#304;&#351;te, bundan b&#246;yle b&#252;t&#252;n ku&#351;aklar beni mutlu sayacak.</span></span></div><div class="q1"><span class="verse v48" data-usfm="LUK.1.48"><span class="content">  </span></span><span class="verse v49" data-usfm="LUK.1.49"><span class="label">49</span><span class="content">&#199;&#252;nk&#252; G&#252;&#231;l&#252; Olan, benim i&#231;in b&#252;y&#252;k i&#351;ler yapt&#305;.</span></span></div><div class="q1"><span class="verse v49" data-usfm="LUK.1.49"><span class="content">O'nun ad&#305; kutsald&#305;r.</span></span></div><div class="q1"><span class="verse v49" data-usfm="LUK.1.49"><span class="content">  </span></span><span class="verse v50" data-usfm="LUK.1.50"><span class="label">50</span><span class="content">Ku&#351;aklar boyunca kendisinden korkanlara merhamet eder.</span></span></div><div class="q1"><span class="verse v50" data-usfm="LUK.1.50"><span class="content">  </span></span><span class="verse v51" data-usfm="LUK.1.51"><span class="label">51</span><span class="content">Bile&#287;iyle b&#252;y&#252;k i&#351;ler yapt&#305;;</span></span></div><div class="q1"><span class="verse v51" data-usfm="LUK.1.51"><span class="content">Gururlular&#305; y&#252;reklerindeki kuruntularla darmada&#287;&#305;n etti.</span></span></div><div class="q1"><span class="verse v51" data-usfm="LUK.1.51"><span class="content">  </span></span><span class="verse v52" data-usfm="LUK.1.52"><span class="label">52</span><span class="content">H&#252;k&#252;mdarlar&#305; tahtlar&#305;ndan indirdi,</span></span></div><div class="q1"><span class="verse v52" data-usfm="LUK.1.52"><span class="content">S&#305;radan insanlar&#305; y&#252;kseltti.</span></span></div><div class="q1"><span class="verse v52" data-usfm="LUK.1.52"><span class="content">  </span></span><span class="verse v53" data-usfm="LUK.1.53"><span class="label">53</span><span class="content">A&#231; olanlar&#305; iyiliklerle doyurdu,</span></span></div><div class="q1"><span class="verse v53" data-usfm="LUK.1.53"><span class="content">Zenginleri ise elleri bo&#351; &#231;evirdi.</span></span></div><div class="q1"><span class="verse v53" data-usfm="LUK.1.53"><span class="content">  </span></span><span class="verse v54 v55" data-usfm="LUK.1.54+LUK.1.55"><span class="label">54-55</span><span class="content">  </span><span class="note x"><span class="label">#</span><span class=" body">    <span class="xref" data-usfm="GEN.Yar.17.7">Yar.17:7</span>  </span></span><span class="content"> Atalar&#305;m&#305;za s&#246;z verdi&#287;i gibi,</span></span></div><div class="q1"><span class="verse v54 v55" data-usfm="LUK.1.54+LUK.1.55"><span class="content">&#304;brahim'e ve onun soyuna sonsuza dek</span></span></div><div class="q1"><span class="verse v54 v55" data-usfm="LUK.1.54+LUK.1.55"><span class="content">Merhamet etmeyi unutmayarak</span></span></div><div class="q1"><span class="verse v54 v55" data-usfm="LUK.1.54+LUK.1.55"><span class="content">Kulu &#304;srail'in yard&#305;m&#305;na yeti&#351;ti.&#8221;</span></span></div><div class="b"></div><div class="p"><span class="verse v54 v55" data-usfm="LUK.1.54+LUK.1.55"><span class="content">  </span></span><span class="verse v56" data-usfm="LUK.1.56"><span class="label">56</span><span class="content">Meryem, &#252;&#231; ay kadar Elizabet'in yan&#305;nda kald&#305;, sonra kendi evine d&#246;nd&#252;.</span></span></div><div class="s1"><span class="heading">Yahya'n&#305;n Do&#287;umu</span></div><div class="p"><span class="verse v56" data-usfm="LUK.1.56"><span class="content">  </span></span><span class="verse v57" data-usfm="LUK.1.57"><span class="label">57</span><span class="content">Elizabet'in do&#287;urma vakti geldi ve bir o&#287;ul do&#287;urdu. </span></span><span class="verse v58" data-usfm="LUK.1.58"><span class="label">58</span><span class="content">Kom&#351;ular&#305;yla akrabalar&#305;, Rab'bin ona ne b&#252;y&#252;k merhamet g&#246;sterdi&#287;ini duyunca, onun sevincine kat&#305;ld&#305;lar. </span></span><span class="verse v59" data-usfm="LUK.1.59"><span class="label">59</span><span class="note x"><span class="label">#</span><span class=" body"><span class="xref" data-usfm="LEV.Lev.12.3">Lev.12:3</span></span></span><span class="content"> Sekizinci g&#252;n &#231;ocu&#287;un s&#252;nnetine geldiler. Ona babas&#305; Zekeriya'n&#305;n ad&#305;n&#305; vereceklerdi. </span></span><span class="verse v60" data-usfm="LUK.1.60"><span class="label">60</span><span class="content">Ama annesi, &#8220;Hay&#305;r, ad&#305; Yahya olacak&#8221; dedi.</span></span></div><div class="p"><span class="verse v60" data-usfm="LUK.1.60"><span class="content">  </span></span><span class="verse v61" data-usfm="LUK.1.61"><span class="label">61</span><span class="content">Ona, &#8220;Akrabalar&#305;n aras&#305;nda bu ad&#305; ta&#351;&#305;yan kimse yok ki&#8221; dediler.</span></span></div><div class="p"><span class="verse v61" data-usfm="LUK.1.61"><span class="content">  </span></span><span class="verse v62" data-usfm="LUK.1.62"><span class="label">62</span><span class="content">Bunun &#252;zerine babas&#305;na i&#351;aretle &#231;ocu&#287;un ad&#305;n&#305; ne koymak istedi&#287;ini sordular. </span></span><span class="verse v63" data-usfm="LUK.1.63"><span class="label">63</span><span class="content">Zekeriya bir yaz&#305; levhas&#305; istedi ve, &#8220;Ad&#305; Yahya'd&#305;r&#8221; diye yazd&#305;. Herkes &#351;a&#351;akald&#305;. </span></span><span class="verse v64" data-usfm="LUK.1.64"><span class="label">64</span><span class="content">O anda Zekeriya'n&#305;n a&#287;z&#305; a&#231;&#305;ld&#305;, dili &#231;&#246;z&#252;ld&#252;. Tanr&#305;'y&#305; &#246;verek konu&#351;maya ba&#351;lad&#305;. </span></span><span class="verse v65" data-usfm="LUK.1.65"><span class="label">65</span><span class="content">&#199;evrede oturanlar&#305;n hepsi korkuya kap&#305;ld&#305;. B&#252;t&#252;n bu olaylar, Yahudiye'nin da&#287;l&#305;k b&#246;lgesinin her yan&#305;nda konu&#351;ulur oldu. </span></span><span class="verse v66" data-usfm="LUK.1.66"><span class="label">66</span><span class="content">Duyan herkes derin derin d&#252;&#351;&#252;n&#252;yor, &#8220;Acaba bu &#231;ocuk ne olacak?&#8221; diyordu. &#199;&#252;nk&#252; Rab</span><span class="note f"><span class="label">#</span><span class=" body"><span class="fr">1:66 </span><span class="ft">&#8220;Rab&#8221;: Grek&#231;e &#8220;Rab'bin eli&#8221;.</span></span></span><span class="content"> onunla birlikteydi.</span></span></div><div class="s1"><span class="heading">Zekeriya'n&#305;n &#350;&#252;kran &#304;lahisi</span></div><div class="p"><span class="verse v66" data-usfm="LUK.1.66"><span class="content">  </span></span><span class="verse v67" data-usfm="LUK.1.67"><span class="label">67</span><span class="content">&#199;ocu&#287;un babas&#305; Zekeriya, Kutsal Ruh'la dolarak &#351;u peygamberlikte bulundu:</span></span></div><div class="b"></div><div class="q1"><span class="verse v67" data-usfm="LUK.1.67"><span class="content">  </span></span><span class="verse v68" data-usfm="LUK.1.68"><span class="label">68</span><span class="content">&#8220;&#304;srail'in Tanr&#305;s&#305; Rab'be &#246;vg&#252;ler olsun!</span></span></div><div class="q1"><span class="verse v68" data-usfm="LUK.1.68"><span class="content">&#199;&#252;nk&#252; halk&#305;n&#305;n yard&#305;m&#305;na gelip onlar&#305; fidyeyle kurtard&#305;.</span></span></div><div class="q1"><span class="verse v68" data-usfm="LUK.1.68"><span class="content">  </span></span><span class="verse v69 v70 v71" data-usfm="LUK.1.69+LUK.1.70+LUK.1.71"><span class="label">69-71</span><span class="content">Eski &#231;a&#287;lardan beri</span></span></div><div class="q1"><span class="verse v69 v70 v71" data-usfm="LUK.1.69+LUK.1.70+LUK.1.71"><span class="content">Kutsal peygamberlerinin a&#287;z&#305;ndan bildirdi&#287;i gibi,</span></span></div><div class="q1"><span class="verse v69 v70 v71" data-usfm="LUK.1.69+LUK.1.70+LUK.1.71"><span class="content">Kulu Davut'un soyundan</span></span></div><div class="q1"><span class="verse v69 v70 v71" data-usfm="LUK.1.69+LUK.1.70+LUK.1.71"><span class="content">Bizim i&#231;in g&#252;&#231;l&#252; bir kurtar&#305;c&#305;</span><span class="note f"><span class="label">#</span><span class=" body"><span class="fr">1:69-71 </span><span class="ft">&#8220;G&#252;&#231;l&#252; bir kurtar&#305;c&#305;&#8221;: Grek&#231;e &#8220;Bir kurtulu&#351; boynuzu&#8221;. (Boynuz, g&#252;&#231; simgesidir.)</span></span></span><span class="content"> &#231;&#305;kard&#305;;</span></span></div><div class="q1"><span class="verse v69 v70 v71" data-usfm="LUK.1.69+LUK.1.70+LUK.1.71"><span class="content">D&#252;&#351;manlar&#305;m&#305;zdan,</span></span></div><div class="q1"><span class="verse v69 v70 v71" data-usfm="LUK.1.69+LUK.1.70+LUK.1.71"><span class="content">Bizden nefret edenlerin hepsinin elinden</span></span></div><div class="q1"><span class="verse v69 v70 v71" data-usfm="LUK.1.69+LUK.1.70+LUK.1.71"><span class="content">Kurtulu&#351;umuzu sa&#287;lad&#305;.</span></span></div><div class="q1"><span class="verse v69 v70 v71" data-usfm="LUK.1.69+LUK.1.70+LUK.1.71"><span class="content">  </span></span><span class="verse v72" data-usfm="LUK.1.72"><span class="label">72</span><span class="content">B&#246;ylece atalar&#305;m&#305;za merhamet ederek</span></span></div><div class="q1"><span class="verse v72" data-usfm="LUK.1.72"><span class="content">Kutsal antla&#351;mas&#305;n&#305; anm&#305;&#351; oldu.</span></span></div><div class="q1"><span class="verse v72" data-usfm="LUK.1.72"><span class="content">  </span></span><span class="verse v73 v74 v75" data-usfm="LUK.1.73+LUK.1.74+LUK.1.75"><span class="label">73-75</span><span class="content">Nitekim bizi d&#252;&#351;manlar&#305;m&#305;z&#305;n elinden kurtaraca&#287;&#305;na</span></span></div><div class="q1"><span class="verse v73 v74 v75" data-usfm="LUK.1.73+LUK.1.74+LUK.1.75"><span class="content">Ve &#246;mr&#252;m&#252;z boyunca</span></span></div><div class="q1"><span class="verse v73 v74 v75" data-usfm="LUK.1.73+LUK.1.74+LUK.1.75"><span class="content">Kendi &#246;n&#252;nde kutsall&#305;k ve do&#287;ruluk i&#231;inde,</span></span></div><div class="q1"><span class="verse v73 v74 v75" data-usfm="LUK.1.73+LUK.1.74+LUK.1.75"><span class="content">Korkusuzca kendisine tap&#305;nmam&#305;z&#305; sa&#287;layaca&#287;&#305;na dair</span></span></div><div class="q1"><span class="verse v73 v74 v75" data-usfm="LUK.1.73+LUK.1.74+LUK.1.75"><span class="content">Atam&#305;z &#304;brahim'e ant i&#231;erek s&#246;z vermi&#351;ti.</span></span></div><div class="q1"><span class="verse v73 v74 v75" data-usfm="LUK.1.73+LUK.1.74+LUK.1.75"><span class="content">  </span></span><span class="verse v76 v77" data-usfm="LUK.1.76+LUK.1.77"><span class="label">76-77</span><span class="content">  </span><span class="note x"><span class="label">#</span><span class=" body">    <span class="xref" data-usfm="MAL.Mal.3.1">Mal.3:1</span>  </span></span><span class="content"> Sen de, ey &#231;ocuk,</span></span></div><div class="q1"><span class="verse v76 v77" data-usfm="LUK.1.76+LUK.1.77"><span class="content">Y&#252;celer Y&#252;cesi'nin peygamberi diye an&#305;lacaks&#305;n.</span></span></div><div class="q1"><span class="verse v76 v77" data-usfm="LUK.1.76+LUK.1.77"><span class="content">Rab'bin yollar&#305;n&#305; haz&#305;rlamak &#252;zere &#246;n&#252;nden gidecek</span></span></div><div class="q1"><span class="verse v76 v77" data-usfm="LUK.1.76+LUK.1.77"><span class="content">Ve O'nun halk&#305;na,</span></span></div><div class="q1"><span class="verse v76 v77" data-usfm="LUK.1.76+LUK.1.77"><span class="content">G&#252;nahlar&#305;n&#305;n ba&#287;&#305;&#351;lanmas&#305;yla kurtulacaklar&#305;n&#305; bildireceksin.</span></span></div><div class="q1"><span class="verse v76 v77" data-usfm="LUK.1.76+LUK.1.77"><span class="content">  </span></span><span class="verse v78 v79" data-usfm="LUK.1.78+LUK.1.79"><span class="label">78-79</span><span class="content">  </span><span class="note x"><span class="label">#</span><span class=" body">    <span class="xref" data-usfm="ISA.Y&#351;a.9.2">Y&#351;a.9:2</span>  </span></span><span class="content"> &#199;&#252;nk&#252; Tanr&#305;m&#305;z'&#305;n y&#252;re&#287;i merhamet doludur.</span></span></div><div class="q1"><span class="verse v78 v79" data-usfm="LUK.1.78+LUK.1.79"><span class="content">O'nun merhameti sayesinde,</span></span></div><div class="q1"><span class="verse v78 v79" data-usfm="LUK.1.78+LUK.1.79"><span class="content">Y&#252;celerden do&#287;an G&#252;ne&#351;</span><span class="note f"><span class="label">#</span><span class=" body"><span class="fr">1:78-79 </span><span class="ft">&#8220;Do&#287;an G&#252;ne&#351;&#8221;: </span><span class="w">Mesih</span><span class="ft"> (bkz. Mal.4:2).</span></span></span><span class="content">,</span></span></div><div class="q1"><span class="verse v78 v79" data-usfm="LUK.1.78+LUK.1.79"><span class="content">Karanl&#305;kta ve &#246;l&#252;m&#252;n g&#246;lgesinde ya&#351;ayanlara &#305;&#351;&#305;k sa&#231;mak</span></span></div><div class="q1"><span class="verse v78 v79" data-usfm="LUK.1.78+LUK.1.79"><span class="content">Ve ayaklar&#305;m&#305;z&#305; esenlik yoluna y&#246;neltmek &#252;zere</span></span></div><div class="q1"><span class="verse v78 v79" data-usfm="LUK.1.78+LUK.1.79"><span class="content">Yard&#305;m&#305;m&#305;za gelecektir.&#8221;</span></span></div><div class="b"></div><div class="p"><span class="verse v78 v79" data-usfm="LUK.1.78+LUK.1.79"><span class="content">  </span></span><span class="verse v80" data-usfm="LUK.1.80"><span class="label">80</span><span class="content">&#199;ocuk b&#252;y&#252;yor, ruhsal y&#246;nden g&#252;&#231;leniyordu. &#304;srail halk&#305;na g&#246;r&#252;nece&#287;i g&#252;ne dek &#305;ss&#305;z yerlerde ya&#351;ad&#305;.</span></span></div>
        </div>
    </div>
</div>
</div>
<!-- / Secondary version content -->

</body></html>
