<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>

<div class="version vid170 iso6393tur" data-vid="170" data-iso6393="tur">
    <div class="book bkPSA">
        <div class="chapter ch95" data-usfm="PSA.95">
            <div class="label">95</div><div class="s1"><span class="heading">95. Mezmur</span></div><div class="q1"><span class="content">  </span><span class="verse v1" data-usfm="PSA.95.1"><span class="label">1</span><span class="content">Gelin, RAB'be sevin&#231;le hayk&#305;ral&#305;m,</span></span></div><div class="q2"><span class="verse v1" data-usfm="PSA.95.1"><span class="content">Bizi kurtaran kayaya sevin&#231; &#231;&#305;&#287;l&#305;klar&#305; atal&#305;m,</span></span></div><div class="q1"><span class="verse v1" data-usfm="PSA.95.1"><span class="content">  </span></span><span class="verse v2" data-usfm="PSA.95.2"><span class="label">2</span><span class="content">&#350;&#252;kranla huzuruna &#231;&#305;kal&#305;m,</span></span></div><div class="q2"><span class="verse v2" data-usfm="PSA.95.2"><span class="content">O'na sevin&#231; ilahileri y&#252;kseltelim!</span></span></div><div class="q1"><span class="verse v2" data-usfm="PSA.95.2"><span class="content">  </span></span><span class="verse v3" data-usfm="PSA.95.3"><span class="label">3</span><span class="content">&#199;&#252;nk&#252; RAB ulu Tanr&#305;'d&#305;r,</span></span></div><div class="q2"><span class="verse v3" data-usfm="PSA.95.3"><span class="content">B&#252;t&#252;n ilahlar&#305;n &#252;st&#252;nde ulu krald&#305;r.</span></span></div><div class="q1"><span class="verse v3" data-usfm="PSA.95.3"><span class="content">  </span></span><span class="verse v4" data-usfm="PSA.95.4"><span class="label">4</span><span class="content">Yerin derinlikleri O'nun elindedir,</span></span></div><div class="q2"><span class="verse v4" data-usfm="PSA.95.4"><span class="content">Da&#287;lar&#305;n doruklar&#305; da O'nun.</span></span></div><div class="q1"><span class="verse v4" data-usfm="PSA.95.4"><span class="content">  </span></span><span class="verse v5" data-usfm="PSA.95.5"><span class="label">5</span><span class="content">Deniz O'nundur, &#231;&#252;nk&#252; O yaratt&#305;,</span></span></div><div class="q2"><span class="verse v5" data-usfm="PSA.95.5"><span class="content">Karaya da O'nun elleri bi&#231;im verdi.</span></span></div><div class="b"></div><div class="q1"><span class="verse v5" data-usfm="PSA.95.5"><span class="content">  </span></span><span class="verse v6" data-usfm="PSA.95.6"><span class="label">6</span><span class="content">Gelin, tap&#305;nal&#305;m, e&#287;ilelim,</span></span></div><div class="q2"><span class="verse v6" data-usfm="PSA.95.6"><span class="content">Bizi yaratan RAB'bin &#246;n&#252;nde diz &#231;&#246;kelim.</span></span></div><div class="q1"><span class="verse v6" data-usfm="PSA.95.6"><span class="content">  </span></span><span class="verse v7" data-usfm="PSA.95.7"><span class="label">7</span><span class="content">  </span><span class="note x"><span class="label">#</span><span class=" body">    <span class="xref" data-usfm="HEB.&#304;br.3.7-11">&#304;br.3:7-11</span><span class="xref" data-usfm="HEB.3.15">15</span><span class="xref" data-usfm="HEB.4.3">&#304;br 4:3</span><span class="xref" data-usfm="HEB.4.5">5</span><span class="xref" data-usfm="HEB.4.7">7</span>  </span></span><span class="content"> &#199;&#252;nk&#252; O Tanr&#305;m&#305;z'd&#305;r,</span></span></div><div class="q2"><span class="verse v7" data-usfm="PSA.95.7"><span class="content">Bizse O'nun otla&#287;&#305;n&#305;n halk&#305;,</span></span></div><div class="q2"><span class="verse v7" data-usfm="PSA.95.7"><span class="content">Elinin alt&#305;ndaki koyunlar&#305;z.</span></span></div><div class="b"></div><div class="q1"><span class="verse v7" data-usfm="PSA.95.7"><span class="content">Bug&#252;n sesini duyarsan&#305;z,</span></span></div><div class="q1"><span class="verse v7" data-usfm="PSA.95.7"><span class="content">  </span></span><span class="verse v8" data-usfm="PSA.95.8"><span class="label">8</span><span class="content">  </span><span class="note x"><span class="label">#</span><span class=" body">    <span class="xref" data-usfm="EXO.&#199;&#305;k.17.1-7">&#199;&#305;k.17:1-7</span><span class="xref" data-usfm="NUM.Say.20.2-13">Say.20:2-13</span>  </span></span><span class="content"> Meriva'da</span><span class="note f"><span class="label">#</span><span class=" body"><span class="fr">95:8 </span><span class="ft">&#8220;Meriva&#8221;: &#8220;&#199;&#305;k&#305;&#351;ma&#8221; anlam&#305;na gelir (bkz. &#199;&#305;k.17:7).</span></span></span><span class="content">, o g&#252;n &#231;&#246;lde, Massa'da</span><span class="note f"><span class="label">#</span><span class=" body"><span class="fr">95:8 </span><span class="ft">&#8220;Massa&#8221;: &#8220;Deneme&#8221; anlam&#305;na gelir (bkz. &#199;&#305;k.17:7).</span></span></span><span class="content"> oldu&#287;u gibi,</span></span></div><div class="q2"><span class="verse v8" data-usfm="PSA.95.8"><span class="content">Y&#252;reklerinizi nas&#305;rla&#351;t&#305;rmay&#305;n.</span></span></div><div class="q1"><span class="verse v8" data-usfm="PSA.95.8"><span class="content">  </span></span><span class="verse v9" data-usfm="PSA.95.9"><span class="label">9</span><span class="content">Yapt&#305;klar&#305;m&#305; g&#246;rmelerine kar&#351;&#305;n,</span></span></div><div class="q2"><span class="verse v9" data-usfm="PSA.95.9"><span class="content">Atalar&#305;n&#305;z orada beni s&#305;nay&#305;p denediler.</span></span></div><div class="q1"><span class="verse v9" data-usfm="PSA.95.9"><span class="content">  </span></span><span class="verse v10" data-usfm="PSA.95.10"><span class="label">10</span><span class="content">K&#305;rk y&#305;l o ku&#351;aktan hep i&#287;rendim,</span></span></div><div class="q2"><span class="verse v10" data-usfm="PSA.95.10"><span class="content">&#8220;Y&#252;re&#287;i k&#246;t&#252; yola sapan bir halkt&#305;r&#8221; dedim,</span></span></div><div class="q2"><span class="verse v10" data-usfm="PSA.95.10"><span class="content">&#8220;Yollar&#305;m&#305; bilmiyorlar.&#8221;</span></span></div><div class="q1"><span class="verse v10" data-usfm="PSA.95.10"><span class="content">  </span></span><span class="verse v11" data-usfm="PSA.95.11"><span class="label">11</span><span class="content">  </span><span class="note x"><span class="label">#</span><span class=" body">    <span class="xref" data-usfm="NUM.Say.14.20-23">Say.14:20-23</span><span class="xref" data-usfm="DEU.Yas.1.34-36">Yas.1:34-36</span>  </span></span><span class="content">  </span><span class="note x"><span class="label">#</span><span class=" body">    <span class="xref" data-usfm="DEU.Yas.12.9-10">Yas.12:9-10</span>  </span></span><span class="content"> Bu y&#252;zden &#246;fkeyle ant i&#231;tim:</span></span></div><div class="q2"><span class="verse v11" data-usfm="PSA.95.11"><span class="content">&#8220;Huzur diyar&#305;ma</span><span class="note f"><span class="label">#</span><span class=" body"><span class="fr">95:11 </span><span class="ft">&#8220;Huzur diyar&#305;ma&#8221;, yani &#8220;Vaat edilen topra&#287;a&#8221; (bkz. Say.14:26-35; &#304;br.4:1-7).</span></span></span><span class="content"> asla girmeyecekler!&#8221;</span></span></div>
        </div>
    </div>
</div>
</div>
<!-- / Secondary version content -->

</body></html>
