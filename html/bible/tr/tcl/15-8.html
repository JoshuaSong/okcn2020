<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>

<div class="version vid170 iso6393tur" data-vid="170" data-iso6393="tur">
    <div class="book bkEZR">
        <div class="chapter ch8" data-usfm="EZR.8">
            <div class="label">8</div><div class="s1"><span class="heading">Ezra ile Yeru&#351;alim'e D&#246;nenlerin Listesi</span></div><div class="p"><span class="content">  </span><span class="verse v1" data-usfm="EZR.8.1"><span class="label">1</span><span class="content">Artah&#351;asta'n&#305;n krall&#305;&#287;&#305; d&#246;neminde ben Ezra'yla birlikte Babil'den d&#246;nen boy ba&#351;lar&#305;n&#305;n ve onlarla birlikte kay&#305;tl&#305; olanlar&#305;n listesi:</span></span></div><div class="q1"><span class="verse v1" data-usfm="EZR.8.1"><span class="content">  </span></span><span class="verse v2" data-usfm="EZR.8.2"><span class="label">2</span><span class="content">Pinehaso&#287;ullar&#305;'ndan Ger&#351;om,</span></span></div><div class="q1"><span class="verse v2" data-usfm="EZR.8.2"><span class="content">&#304;tamaro&#287;ullar&#305;'ndan Daniel,</span></span></div><div class="q1"><span class="verse v2" data-usfm="EZR.8.2"><span class="content">Davuto&#287;ullar&#305;'ndan Hattu&#351;.</span></span></div><div class="q1"><span class="verse v2" data-usfm="EZR.8.2"><span class="content">  </span></span><span class="verse v3" data-usfm="EZR.8.3"><span class="label">3</span><span class="content">&#350;ekanyao&#287;ullar&#305;'ndan, Paro&#351;o&#287;ullar&#305;'ndan Zekeriya ve onunla birlikte bu boydan kaydedilen 150 erkek.</span></span></div><div class="q1"><span class="verse v3" data-usfm="EZR.8.3"><span class="content">  </span></span><span class="verse v4" data-usfm="EZR.8.4"><span class="label">4</span><span class="content">Pahat-Moavo&#287;ullar&#305;'ndan Zerahya o&#287;lu Elyehoenay ve onunla birlikte 200 erkek.</span></span></div><div class="q1"><span class="verse v4" data-usfm="EZR.8.4"><span class="content">  </span></span><span class="verse v5" data-usfm="EZR.8.5"><span class="label">5</span><span class="content">Yahaziel o&#287;lu &#350;ekanya'n&#305;n o&#287;ullar&#305;ndan 300 erkek.</span></span></div><div class="q1"><span class="verse v5" data-usfm="EZR.8.5"><span class="content">  </span></span><span class="verse v6" data-usfm="EZR.8.6"><span class="label">6</span><span class="content">Adino&#287;ullar&#305;'ndan Yonatan o&#287;lu Ebet ve onunla birlikte 50 erkek.</span></span></div><div class="q1"><span class="verse v6" data-usfm="EZR.8.6"><span class="content">  </span></span><span class="verse v7" data-usfm="EZR.8.7"><span class="label">7</span><span class="content">Elamo&#287;ullar&#305;'ndan Atalya o&#287;lu Ye&#351;aya ve onunla birlikte 70 erkek.</span></span></div><div class="q1"><span class="verse v7" data-usfm="EZR.8.7"><span class="content">  </span></span><span class="verse v8" data-usfm="EZR.8.8"><span class="label">8</span><span class="content">&#350;efatyao&#287;ullar&#305;'ndan Mikael o&#287;lu Zevadya ve onunla birlikte 80 erkek.</span></span></div><div class="q1"><span class="verse v8" data-usfm="EZR.8.8"><span class="content">  </span></span><span class="verse v9" data-usfm="EZR.8.9"><span class="label">9</span><span class="content">Yoavo&#287;ullar&#305;'ndan Yehiel o&#287;lu Ovadya ve onunla birlikte 218 erkek.</span></span></div><div class="q1"><span class="verse v9" data-usfm="EZR.8.9"><span class="content">  </span></span><span class="verse v10" data-usfm="EZR.8.10"><span class="label">10</span><span class="content">Yosifya o&#287;lu &#350;elomit'in o&#287;ullar&#305;ndan 160 erkek.</span></span></div><div class="q1"><span class="verse v10" data-usfm="EZR.8.10"><span class="content">  </span></span><span class="verse v11" data-usfm="EZR.8.11"><span class="label">11</span><span class="content">Bevayo&#287;ullar&#305;'ndan Bevay o&#287;lu Zekeriya ve onunla birlikte 28 erkek.</span></span></div><div class="q1"><span class="verse v11" data-usfm="EZR.8.11"><span class="content">  </span></span><span class="verse v12" data-usfm="EZR.8.12"><span class="label">12</span><span class="content">Azgato&#287;ullar&#305;'ndan Hakkatan o&#287;lu Yohanan ve onunla birlikte 110 erkek.</span></span></div><div class="q1"><span class="verse v12" data-usfm="EZR.8.12"><span class="content">  </span></span><span class="verse v13" data-usfm="EZR.8.13"><span class="label">13</span><span class="content">Adonikam'&#305;n k&#252;&#231;&#252;k o&#287;ullar&#305;ndan adlar&#305; Elifelet, Yeiel, &#350;emaya olanlar ve onlarla birlikte 60 erkek.</span></span></div><div class="q1"><span class="verse v13" data-usfm="EZR.8.13"><span class="content">  </span></span><span class="verse v14" data-usfm="EZR.8.14"><span class="label">14</span><span class="content">Bigvayo&#287;ullar&#305;'ndan Utay, Zakkur ve onlarla birlikte 70 erkek.</span></span></div><div class="s1"><span class="heading">Yeru&#351;alim'e D&#246;n&#252;&#351;</span></div><div class="p"><span class="verse v14" data-usfm="EZR.8.14"><span class="content">  </span></span><span class="verse v15" data-usfm="EZR.8.15"><span class="label">15</span><span class="content">Onlar&#305; Ahava Kenti'ne do&#287;ru uzanan kanal&#305;n yan&#305;na toplad&#305;m. Orada &#252;&#231; g&#252;n konaklad&#305;k. Halk&#305;n ve k&#226;hinlerin aras&#305;nda yoklama yapt&#305;&#287;&#305;mda orada Levililer'den kimse olmad&#305;&#287;&#305;n&#305; g&#246;rd&#252;m. </span></span><span class="verse v16" data-usfm="EZR.8.16"><span class="label">16</span><span class="content">Bunun &#252;zerine Eliezer, Ariel, &#350;emaya, Elnatan, Yariv, Elnatan, Natan, Zekeriya, Me&#351;ullam ad&#305;ndaki &#246;nderleri, &#214;&#287;retmen Yoyariv'i ve Elnatan'&#305; &#231;a&#287;&#305;rtt&#305;m. </span></span><span class="verse v17" data-usfm="EZR.8.17"><span class="label">17</span><span class="content">Sonra onlar&#305; Kasifya'da bulunan &#214;nder &#304;ddo'ya g&#246;nderdim. &#304;ddo'ya ve tap&#305;nak g&#246;revlisi olan karde&#351;lerine neler s&#246;ylemeleri gerekti&#287;ini bildirdim. &#214;yle ki, bize Tanr&#305;m&#305;z'&#305;n Tap&#305;na&#287;&#305;'nda g&#246;rev yapacak adamlar g&#246;ndersinler. </span></span><span class="verse v18" data-usfm="EZR.8.18"><span class="label">18</span><span class="content">Tanr&#305;m&#305;z'&#305;n iyili&#287;i sayesinde &#304;srail o&#287;lu Levi o&#287;lu Mahlio&#287;ullar&#305;'ndan &#350;erevya ad&#305;nda bilge bir ki&#351;iyi bize g&#246;nderdiler. Kendisiyle birlikte o&#287;ullar&#305; ve karde&#351;leri toplam on sekiz ki&#351;i geldi. </span></span><span class="verse v19" data-usfm="EZR.8.19"><span class="label">19</span><span class="content">Ha&#351;avya'y&#305;, Merario&#287;ullar&#305;'ndan Ye&#351;aya'y&#305; ve karde&#351;leriyle o&#287;ullar&#305;n&#305;, toplam yirmi ki&#351;iyi de g&#246;nderdiler. </span></span><span class="verse v20" data-usfm="EZR.8.20"><span class="label">20</span><span class="content">Ayr&#305;ca Levililer'e yard&#305;m etmek &#252;zere Davut'la g&#246;revlilerinin atad&#305;&#287;&#305; tap&#305;nak g&#246;revlilerinden iki y&#252;z yirmi ki&#351;i g&#246;nderdiler. Hepsinin ad&#305; listeye yaz&#305;lm&#305;&#351;t&#305;.</span></span></div><div class="p"><span class="verse v20" data-usfm="EZR.8.20"><span class="content">  </span></span><span class="verse v21" data-usfm="EZR.8.21"><span class="label">21</span><span class="content">Tanr&#305;m&#305;z'&#305;n &#246;n&#252;nde al&#231;akg&#246;n&#252;ll&#252; davranmak, O'ndan kendimiz, &#231;ocuklar&#305;m&#305;z, mallar&#305;m&#305;z i&#231;in g&#252;venli bir yolculuk dilemek &#252;zere orada, Ahava Kanal&#305; yan&#305;nda </span><span class="w"><span class="content">oru&#231;</span></span><span class="content"> ilan ettim. </span></span><span class="verse v22" data-usfm="EZR.8.22"><span class="label">22</span><span class="content">Yolculu&#287;umuz s&#305;ras&#305;nda herhangi bir d&#252;&#351;mandan bizi korumalar&#305; i&#231;in, kraldan asker ve atl&#305; istemeye utan&#305;yordum. &#199;&#252;nk&#252; krala, &#8220;Tanr&#305;m&#305;z kendisine y&#246;nelenlerin hepsine iyilik eder, ama k&#305;zg&#305;n &#246;fkesi kendisini b&#305;rakanlar&#305;n &#252;zerindedir&#8221; demi&#351;tik. </span></span><span class="verse v23" data-usfm="EZR.8.23"><span class="label">23</span><span class="content">Oru&#231; tuttuk ve bu konuda Tanr&#305;m&#305;z'a yakard&#305;k. O da yakar&#305;&#351;&#305;m&#305;z&#305; yan&#305;tlad&#305;.</span></span></div><div class="p"><span class="verse v23" data-usfm="EZR.8.23"><span class="content">  </span></span><span class="verse v24" data-usfm="EZR.8.24"><span class="label">24</span><span class="content">&#350;erevya, Ha&#351;avya ve karde&#351;lerinden on ki&#351;iyle birlikte on iki &#246;nde gelen k&#226;hin se&#231;tim. </span></span><span class="verse v25" data-usfm="EZR.8.25"><span class="label">25</span><span class="content">Kral&#305;n, dan&#305;&#351;manlar&#305;n&#305;n, komutanlar&#305;n&#305;n ve orada bulunan &#304;srailliler'in Tanr&#305;m&#305;z'&#305;n Tap&#305;na&#287;&#305;'na ba&#287;&#305;&#351;lad&#305;&#287;&#305; alt&#305;n&#305;, g&#252;m&#252;&#351;&#252;, kaplar&#305; tart&#305;p onlara verdim. </span></span><span class="verse v26" data-usfm="EZR.8.26"><span class="label">26</span><span class="content">Tart&#305;p verdiklerim &#351;unlard&#305;r:</span></span></div><div class="q1"><span class="verse v26" data-usfm="EZR.8.26"><span class="content">650 talant</span><span class="note f"><span class="label">#</span><span class=" body"><span class="fr">8:26 </span><span class="ft">&#8220;650 talant&#8221;: Yakla&#351;&#305;k 22.4 ton.</span></span></span><span class="content"> g&#252;m&#252;&#351;,</span></span></div><div class="q1"><span class="verse v26" data-usfm="EZR.8.26"><span class="content">100 talant</span><span class="note f"><span class="label">#</span><span class=" body"><span class="fr">8:26 </span><span class="ft">&#8220;100 talant&#8221;: Yakla&#351;&#305;k 3.45 ton.</span></span></span><span class="content"> g&#252;m&#252;&#351; kap,</span></span></div><div class="q1"><span class="verse v26" data-usfm="EZR.8.26"><span class="content">100 talant alt&#305;n,</span></span></div><div class="q1"><span class="verse v26" data-usfm="EZR.8.26"><span class="content">  </span></span><span class="verse v27" data-usfm="EZR.8.27"><span class="label">27</span><span class="content">bin dariklik</span><span class="note f"><span class="label">#</span><span class=" body"><span class="fr">8:27 </span><span class="ft">&#8220;Bin darik&#8221;: Yakla&#351;&#305;k 8.5 kg.</span></span></span><span class="content"> yirmi alt&#305;n tas ve alt&#305;n kadar de&#287;erli, kaliteli, parlak </span><span class="w"><span class="content">tun&#231;tan</span></span><span class="content"> iki kap.</span></span></div><div class="p"><span class="verse v27" data-usfm="EZR.8.27"><span class="content">  </span></span><span class="verse v28" data-usfm="EZR.8.28"><span class="label">28</span><span class="content">Onlara, &#8220;Siz RAB i&#231;in kutsals&#305;n&#305;z, bu kaplar da &#246;yle&#8221; dedim, &#8220;Alt&#305;n ve g&#252;m&#252;&#351;, atalar&#305;n&#305;z&#305;n Tanr&#305;s&#305; RAB'be g&#246;n&#252;lden sunulan sunudur. </span></span><span class="verse v29" data-usfm="EZR.8.29"><span class="label">29</span><span class="content">RAB'bin Yeru&#351;alim'deki Tap&#305;na&#287;&#305;'n&#305;n odalar&#305;nda, &#246;nde gelen k&#226;hinlerin, Levililer'in, &#304;srail'in boy ba&#351;lar&#305;n&#305;n &#246;n&#252;nde tart&#305;ncaya dek bunlar&#305; iyi koruyun.&#8221; </span></span><span class="verse v30" data-usfm="EZR.8.30"><span class="label">30</span><span class="content">B&#246;ylece k&#226;hinlerle Levililer Yeru&#351;alim'e, Tanr&#305;m&#305;z'&#305;n Tap&#305;na&#287;&#305;'na g&#246;t&#252;r&#252;lmek i&#231;in tart&#305;lan alt&#305;n&#305;, g&#252;m&#252;&#351;&#252;, kaplar&#305; ald&#305;lar.</span></span></div><div class="p"><span class="verse v30" data-usfm="EZR.8.30"><span class="content">  </span></span><span class="verse v31" data-usfm="EZR.8.31"><span class="label">31</span><span class="content">Birinci </span><span class="w"><span class="content">ay&#305;n</span></span><span class="content"> on ikinci g&#252;n&#252; Yeru&#351;alim'e gitmek &#252;zere Ahava Kanal&#305;'ndan ayr&#305;ld&#305;k. Tanr&#305;m&#305;z'&#305;n eli &#252;zerimizdeydi; yol boyunca d&#252;&#351;mandan, pusuya yatanlar&#305;n sald&#305;r&#305;s&#305;ndan bizi korudu. </span></span><span class="verse v32" data-usfm="EZR.8.32"><span class="label">32</span><span class="content">Sonunda Yeru&#351;alim'e vard&#305;k. Orada &#252;&#231; g&#252;n kald&#305;k.</span></span></div><div class="p"><span class="verse v32" data-usfm="EZR.8.32"><span class="content">  </span></span><span class="verse v33" data-usfm="EZR.8.33"><span class="label">33</span><span class="content">D&#246;rd&#252;nc&#252; g&#252;n, Tanr&#305;m&#305;z'&#305;n Tap&#305;na&#287;&#305;'na gidip alt&#305;n&#305;, g&#252;m&#252;&#351;&#252;, kaplar&#305; tartt&#305;k ve Uriya o&#287;lu K&#226;hin Meremot'a verdik. Pinehas o&#287;lu Elazar, Levili Ye&#351;u o&#287;lu Yozavat ve Binnuy o&#287;lu Noadya da onunla birlikteydi. </span></span><span class="verse v34" data-usfm="EZR.8.34"><span class="label">34</span><span class="content">Her &#351;ey say&#305;ld&#305;, tart&#305;ld&#305;; tart&#305;lanlar&#305;n t&#252;m&#252; an&#305;nda kayda ge&#231;irildi.</span></span></div><div class="p"><span class="verse v34" data-usfm="EZR.8.34"><span class="content">  </span></span><span class="verse v35" data-usfm="EZR.8.35"><span class="label">35</span><span class="content">S&#252;rg&#252;nden d&#246;nenler &#304;srail'in Tanr&#305;s&#305;'na yakmal&#305;k </span><span class="w"><span class="content">sunular</span></span><span class="content"> sundular: B&#252;t&#252;n &#304;srail i&#231;in on iki bo&#287;a, doksan alt&#305; ko&#231;, yetmi&#351; yedi kuzu ve g&#252;nah </span><span class="w"><span class="content">sunusu</span></span><span class="content"> olarak on iki teke. B&#252;t&#252;n bunlar RAB'be yakmal&#305;k sunu olarak sunuldu. </span></span><span class="verse v36" data-usfm="EZR.8.36"><span class="label">36</span><span class="content">Ayr&#305;ca kral&#305;n buyruklar&#305;n&#305; i&#231;eren belgeyi kral&#305;n </span><span class="w"><span class="content">satraplar&#305;na</span></span><span class="content"> ve F&#305;rat'&#305;n bat&#305; yakas&#305;ndaki valilere verdiler. Bunlar &#304;srail halk&#305;na ve Tanr&#305;'n&#305;n Tap&#305;na&#287;&#305;'na yard&#305;m etmi&#351;lerdi.</span></span></div>
        </div>
    </div>
</div>
</div>
<!-- / Secondary version content -->

</body></html>
