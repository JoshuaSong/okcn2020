<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>

<div class="version vid170 iso6393tur" data-vid="170" data-iso6393="tur">
    <div class="book bkLEV">
        <div class="chapter ch6" data-usfm="LEV.6">
            <div class="label">6</div><div class="p"><span class="content">  </span><span class="verse v1" data-usfm="LEV.6.1"><span class="label">1</span><span class="content">  </span><span class="note x"><span class="label">#</span><span class=" body">    <span class="xref" data-usfm="NUM.Say.5.5-8">Say.5:5-8</span>  </span></span><span class="content"> RAB Musa'ya &#351;&#246;yle dedi: </span></span><span class="verse v2" data-usfm="LEV.6.2"><span class="label">2</span><span class="content">&#8220;E&#287;er biri g&#252;nah i&#351;ler, RAB'be ihanet eder, kendisine emanet edilen, rehin b&#305;rak&#305;lan ya da &#231;al&#305;nt&#305; bir mal konusunda kom&#351;usunu aldat&#305;r ya da ona haks&#305;zl&#305;k ederse, </span></span><span class="verse v3" data-usfm="LEV.6.3"><span class="label">3</span><span class="content">kay&#305;p bir e&#351;ya bulup yalan s&#246;ylerse, yalan yere ant i&#231;erse, yani insanlar&#305;n i&#351;leyebilece&#287;i bu su&#231;lardan birini i&#351;lerse, </span></span><span class="verse v4" data-usfm="LEV.6.4"><span class="label">4</span><span class="content">g&#252;nah i&#351;lemi&#351; olur ve su&#231;lu say&#305;l&#305;r. &#199;ald&#305;&#287;&#305; ya da haks&#305;zl&#305;kla ele ge&#231;irdi&#287;i &#351;eyi, kendisine emanet edilen ya da buldu&#287;u kay&#305;p e&#351;yay&#305;, </span></span><span class="verse v5" data-usfm="LEV.6.5"><span class="label">5</span><span class="content">ya da hakk&#305;nda yalan yere ant i&#231;ti&#287;i &#351;eyi, &#252;zerine be&#351;te birini de ekleyerek, su&#231; sunusunu getirdi&#287;i g&#252;n sahibine geri vermeli. </span></span><span class="verse v6" data-usfm="LEV.6.6"><span class="label">6</span><span class="content">RAB'be su&#231; sunusu olarak k&#226;hine belli de&#287;eri olan kusursuz bir ko&#231; getirmeli. </span></span><span class="verse v7" data-usfm="LEV.6.7"><span class="label">7</span><span class="content">K&#226;hin RAB'bin huzurunda onun g&#252;nah&#305;n&#305; ba&#287;&#305;&#351;latacak; i&#351;ledi&#287;i su&#231; ne olursa olsun ki&#351;i ba&#287;&#305;&#351;lanacak.&#8221;</span></span></div><div class="s1"><span class="heading">K&#226;hinlerin Sunu Sunma Kurallar&#305;</span></div><div class="s1"><span class="heading">a) Yakmal&#305;k Sunu</span></div><div class="p"><span class="verse v7" data-usfm="LEV.6.7"><span class="content">  </span></span><span class="verse v8" data-usfm="LEV.6.8"><span class="label">8</span><span class="content">RAB Musa'ya &#351;&#246;yle dedi: </span></span><span class="verse v9" data-usfm="LEV.6.9"><span class="label">9</span><span class="content">&#8220;Harun'la o&#287;ullar&#305;na buyruk ver: &#8216;Yakmal&#305;k </span><span class="w"><span class="content">sunu</span></span><span class="content"> yasas&#305; &#351;udur: Yakmal&#305;k sunu b&#252;t&#252;n gece, sabaha kadar sunaktaki ate&#351;in &#252;zerinde kalacak. Suna&#287;&#305;n &#252;zerindeki ate&#351; s&#246;nmeyecek. </span></span><span class="verse v10" data-usfm="LEV.6.10"><span class="label">10</span><span class="content">K&#226;hin keten giysisini, donunu giyecek. Suna&#287;&#305;n &#252;zerindeki yakmal&#305;k sunudan kalan k&#252;l&#252; toplay&#305;p suna&#287;&#305;n yan&#305;na koyacak. </span></span><span class="verse v11" data-usfm="LEV.6.11"><span class="label">11</span><span class="content">Giysilerini de&#287;i&#351;tirdikten sonra k&#252;l&#252; ordugah&#305;n d&#305;&#351;&#305;nda temiz bir yere g&#246;t&#252;recek. </span></span><span class="verse v12" data-usfm="LEV.6.12"><span class="label">12</span><span class="content">Suna&#287;&#305;n &#252;zerindeki ate&#351; s&#252;rekli yanacak, hi&#231; s&#246;nmeyecek. K&#226;hin her sabah ate&#351;e odun atacak, yakmal&#305;k sununun par&#231;alar&#305;n&#305; odunlar&#305;n &#252;zerine dizecek, onun &#252;zerinde de esenlik </span><span class="w"><span class="content">sunular&#305;n&#305;n</span></span><span class="content"> ya&#287;&#305;n&#305; yakacak. </span></span><span class="verse v13" data-usfm="LEV.6.13"><span class="label">13</span><span class="content">Suna&#287;&#305;n &#252;zerindeki ate&#351; s&#252;rekli yanacak, hi&#231; s&#246;nmeyecek.&#8217; &#8221;</span></span></div><div class="s1"><span class="heading">b) Tah&#305;l Sunusu</span></div><div class="p"><span class="verse v13" data-usfm="LEV.6.13"><span class="content">  </span></span><span class="verse v14" data-usfm="LEV.6.14"><span class="label">14</span><span class="content">&#8220; &#8216;Tah&#305;l </span><span class="w"><span class="content">sunusu</span></span><span class="content"> yasas&#305; &#351;udur: Harun'un o&#287;ullar&#305; onu suna&#287;&#305;n &#246;n&#252;nde RAB'be sunacaklar. </span></span><span class="verse v15" data-usfm="LEV.6.15"><span class="label">15</span><span class="content">K&#226;hin &#252;zerindeki g&#252;nn&#252;kle birlikte tah&#305;l sunusunun ince unundan ve zeytinya&#287;&#305;ndan bir avu&#231; al&#305;p anma pay&#305; ve RAB'bi ho&#351;nut eden koku olarak sunakta yakacak. </span></span><span class="verse v16" data-usfm="LEV.6.16"><span class="label">16</span><span class="content">Artakalan&#305; Harun'la o&#287;ullar&#305; yiyecekler. Onu kutsal bir yerde, Bulu&#351;ma &#199;ad&#305;r&#305;'n&#305;n avlusunda mayas&#305;z ekmek olarak yemeliler. </span></span><span class="verse v17" data-usfm="LEV.6.17"><span class="label">17</span><span class="content">Mayayla pi&#351;irilmemeli. Bunu yak&#305;lan sunulardan, k&#226;hinlerin pay&#305; olarak verdim. Su&#231; </span><span class="w"><span class="content">sunusu</span></span><span class="content">, g&#252;nah </span><span class="w"><span class="content">sunusu</span></span><span class="content"> gibi bu da &#231;ok kutsald&#305;r. </span></span><span class="verse v18" data-usfm="LEV.6.18"><span class="label">18</span><span class="content">Harun soyundan gelen her erkek ondan yiyebilir. RAB i&#231;in yak&#305;lan sunularda onlar&#305;n ku&#351;aklar boyunca sonsuza dek paylar&#305; olacak. Sunulara her dokunan kutsal say&#305;lacak.&#8217; &#8221;</span></span></div><div class="p"><span class="verse v18" data-usfm="LEV.6.18"><span class="content">  </span></span><span class="verse v19" data-usfm="LEV.6.19"><span class="label">19</span><span class="content">RAB Musa'ya &#351;&#246;yle dedi: </span></span><span class="verse v20" data-usfm="LEV.6.20"><span class="label">20</span><span class="content">&#8220;Harun k&#226;hin olarak </span><span class="w"><span class="content">meshedildi&#287;i</span></span><span class="content"> g&#252;n, Harun'la o&#287;ullar&#305; tah&#305;l sunusu olarak RAB'be yar&#305;s&#305; sabah, yar&#305;s&#305; ak&#351;am olmak &#252;zere, onda bir efa</span><span class="note f"><span class="label">#</span><span class=" body"><span class="fr">6:20 </span><span class="ft">&#8220;Onda bir efa&#8221;: Yakla&#351;&#305;k 1.3 kg.</span></span></span><span class="content"> ince un sunacaklar. Bu s&#252;rekli bir sunu olacak. </span></span><span class="verse v21" data-usfm="LEV.6.21"><span class="label">21</span><span class="content">Zeytinya&#287;&#305;yla iyice yo&#287;rulup sacda pi&#351;irilecek. Tah&#305;l sunusunu getirip RAB'bi ho&#351;nut eden koku olarak pi&#351;mi&#351; par&#231;alar halinde sunacaklar. </span></span><span class="verse v22" data-usfm="LEV.6.22"><span class="label">22</span><span class="content">Bunu Harun soyundan gelen meshedilmi&#351; k&#226;hin RAB'be sunacak. S&#252;rekli bir kural olacak bu. Sununun t&#252;m&#252; yak&#305;lacak. </span></span><span class="verse v23" data-usfm="LEV.6.23"><span class="label">23</span><span class="content">K&#226;hinin sundu&#287;u her tah&#305;l sunusu t&#252;m&#252;yle yak&#305;lmal&#305;, hi&#231; yenmemeli.&#8221;</span></span></div><div class="s1"><span class="heading">c) G&#252;nah Sunusu</span></div><div class="p"><span class="verse v23" data-usfm="LEV.6.23"><span class="content">  </span></span><span class="verse v24" data-usfm="LEV.6.24"><span class="label">24</span><span class="content">RAB Musa'ya &#351;&#246;yle dedi: </span></span><span class="verse v25" data-usfm="LEV.6.25"><span class="label">25</span><span class="content">&#8220;Harun'la o&#287;ullar&#305;na de ki, &#8216;G&#252;nah </span><span class="w"><span class="content">sunusu</span></span><span class="content"> yasas&#305; &#351;udur: G&#252;nah sunusu yakmal&#305;k </span><span class="w"><span class="content">sununun</span></span><span class="content"> kesildi&#287;i yerde, RAB'bin huzurunda kesilecek. &#199;ok kutsald&#305;r. </span></span><span class="verse v26" data-usfm="LEV.6.26"><span class="label">26</span><span class="content">Hayvan&#305; sunan k&#226;hin onu kutsal bir yerde, Bulu&#351;ma &#199;ad&#305;r&#305;'n&#305;n giri&#351; b&#246;l&#252;m&#252;nde yiyecek. </span></span><span class="verse v27" data-usfm="LEV.6.27"><span class="label">27</span><span class="content">Sununun etine her dokunan kutsal say&#305;lacak. Kan&#305; birinin giysisine s&#305;&#231;rarsa, giysi kutsal bir yerde y&#305;kanmal&#305;. </span></span><span class="verse v28" data-usfm="LEV.6.28"><span class="label">28</span><span class="content">&#304;&#231;inde etin ha&#351;land&#305;&#287;&#305; &#231;&#246;mlek k&#305;r&#305;lmal&#305;. Ancak </span><span class="w"><span class="content">tun&#231;</span></span><span class="content"> bir kapta ha&#351;lanm&#305;&#351;sa, kap iyice ovulup suyla durulanmal&#305;. </span></span><span class="verse v29" data-usfm="LEV.6.29"><span class="label">29</span><span class="content">K&#226;hinler soyundan gelen her erkek bu sunuyu yiyebilir. &#199;ok kutsald&#305;r. </span></span><span class="verse v30" data-usfm="LEV.6.30"><span class="label">30</span><span class="content">Ama kutsal yerde g&#252;nah ba&#287;&#305;&#351;latmak i&#231;in kan&#305; Bulu&#351;ma &#199;ad&#305;r&#305;'na getirilen g&#252;nah sunusunun eti yenmeyecek, yak&#305;lacakt&#305;r.&#8217; &#8221;</span></span></div>
        </div>
    </div>
</div>
</div>
<!-- / Secondary version content -->

</body></html>
