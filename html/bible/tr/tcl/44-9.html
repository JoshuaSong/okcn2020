<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>

<div class="version vid170 iso6393tur" data-vid="170" data-iso6393="tur">
    <div class="book bkACT">
        <div class="chapter ch9" data-usfm="ACT.9">
            <div class="label">9</div><div class="s1"><span class="heading">&#304;sa Saul'a G&#246;r&#252;n&#252;yor</span></div><div class="p"><span class="content">  </span><span class="verse v1 v2" data-usfm="ACT.9.1+ACT.9.2"><span class="label">1-2</span><span class="content">Saul ise Rab'bin &#246;&#287;rencilerine kar&#351;&#305; h&#226;l&#226; tehdit ve &#246;l&#252;m soluyordu. Ba&#351;k&#226;hine gitti, &#350;am'daki havralara verilmek &#252;zere mektuplar yazmas&#305;n&#305; istedi. Orada &#304;sa'n&#305;n yolunda y&#252;r&#252;yen kad&#305;n erkek, kimi bulsa tutuklay&#305;p Yeru&#351;alim'e getirmek niyetindeydi. </span></span><span class="verse v3" data-usfm="ACT.9.3"><span class="label">3</span><span class="content">Yol al&#305;p &#350;am'a yakla&#351;t&#305;&#287;&#305; s&#305;rada, birdenbire g&#246;kten gelen bir &#305;&#351;&#305;k &#231;evresini ayd&#305;nlatt&#305;. </span></span><span class="verse v4" data-usfm="ACT.9.4"><span class="label">4</span><span class="content">Yere y&#305;k&#305;lan Saul, bir sesin kendisine, &#8220;Saul, Saul, neden bana zulmediyorsun?&#8221; dedi&#287;ini i&#351;itti.</span></span></div><div class="p"><span class="verse v4" data-usfm="ACT.9.4"><span class="content">  </span></span><span class="verse v5" data-usfm="ACT.9.5"><span class="label">5</span><span class="content">Saul, &#8220;Ey Efendim, sen kimsin?&#8221; dedi.</span></span></div><div class="p"><span class="verse v5" data-usfm="ACT.9.5"><span class="content">&#8220;Ben senin zulmetti&#287;in &#304;sa'y&#305;m&#8221; diye yan&#305;t geldi. </span></span><span class="verse v6" data-usfm="ACT.9.6"><span class="label">6</span><span class="content">&#8220;Haydi kalk ve kente gir, ne yapman gerekti&#287;i sana bildirilecek.&#8221;</span></span></div><div class="p"><span class="verse v6" data-usfm="ACT.9.6"><span class="content">  </span></span><span class="verse v7" data-usfm="ACT.9.7"><span class="label">7</span><span class="content">Saul'la birlikte yolculuk eden adamlar&#305;n dilleri tutuldu, olduklar&#305; yerde kalakald&#305;lar. Sesi duydularsa da, kimseyi g&#246;remediler. </span></span><span class="verse v8" data-usfm="ACT.9.8"><span class="label">8</span><span class="content">Saul yerden kalkt&#305;, ama g&#246;zlerini a&#231;t&#305;&#287;&#305;nda hi&#231;bir &#351;ey g&#246;remiyordu. Sonra kendisini elinden tutup &#350;am'a g&#246;t&#252;rd&#252;ler. </span></span><span class="verse v9" data-usfm="ACT.9.9"><span class="label">9</span><span class="content">&#220;&#231; g&#252;n boyunca g&#246;zleri g&#246;rmeyen Saul hi&#231;bir &#351;ey yiyip i&#231;medi.</span></span></div><div class="p"><span class="verse v9" data-usfm="ACT.9.9"><span class="content">  </span></span><span class="verse v10" data-usfm="ACT.9.10"><span class="label">10</span><span class="content">&#350;am'da Hananya ad&#305;nda bir &#304;sa &#246;&#287;rencisi vard&#305;. Bir g&#246;r&#252;mde Rab ona, &#8220;Hananya!&#8221; diye seslendi.</span></span></div><div class="p"><span class="verse v10" data-usfm="ACT.9.10"><span class="content">&#8220;Buraday&#305;m, ya Rab&#8221; dedi Hananya.</span></span></div><div class="p"><span class="verse v10" data-usfm="ACT.9.10"><span class="content">  </span></span><span class="verse v11" data-usfm="ACT.9.11"><span class="label">11</span><span class="content">Rab ona, &#8220;Kalk&#8221; dedi, &#8220;Do&#287;ru Sokak denilen soka&#287;a git ve Yahuda'n&#305;n evinde Saul ad&#305;nda Tarsuslu birini sor. &#350;u anda orada dua ediyor. </span></span><span class="verse v12" data-usfm="ACT.9.12"><span class="label">12</span><span class="content">G&#246;r&#252;m&#252;nde yan&#305;na Hananya adl&#305; birinin geldi&#287;ini ve g&#246;zlerini a&#231;mak i&#231;in ellerini kendisinin &#252;zerine koydu&#287;unu g&#246;rm&#252;&#351;t&#252;r.&#8221;</span></span></div><div class="p"><span class="verse v12" data-usfm="ACT.9.12"><span class="content">  </span></span><span class="verse v13" data-usfm="ACT.9.13"><span class="label">13</span><span class="content">Hananya &#351;&#246;yle kar&#351;&#305;l&#305;k verdi: &#8220;Ya Rab, bir&#231;oklar&#305;n&#305;n bu adam hakk&#305;nda neler anlatt&#305;klar&#305;n&#305; duydum. Yeru&#351;alim'de senin kutsallar&#305;na nice k&#246;t&#252;l&#252;k yapm&#305;&#351;! </span></span><span class="verse v14" data-usfm="ACT.9.14"><span class="label">14</span><span class="content">Burada da senin ad&#305;n&#305; anan herkesi tutuklamak i&#231;in ba&#351;k&#226;hinlerden yetki alm&#305;&#351;t&#305;r.&#8221;</span></span></div><div class="p"><span class="verse v14" data-usfm="ACT.9.14"><span class="content">  </span></span><span class="verse v15" data-usfm="ACT.9.15"><span class="label">15</span><span class="content">Rab ona, &#8220;Git!&#8221; dedi. &#8220;Bu adam, benim ad&#305;m&#305; &#246;teki </span><span class="w"><span class="content">uluslara</span></span><span class="content">, krallara ve &#304;srailo&#287;ullar&#305;'na duyurmak &#252;zere se&#231;ilmi&#351; bir arac&#305;md&#305;r. </span></span><span class="verse v16" data-usfm="ACT.9.16"><span class="label">16</span><span class="content">Benim ad&#305;m u&#287;runa ne kadar s&#305;k&#305;nt&#305; &#231;ekmesi gerekece&#287;ini ona g&#246;sterece&#287;im.&#8221;</span></span></div><div class="p"><span class="verse v16" data-usfm="ACT.9.16"><span class="content">  </span></span><span class="verse v17" data-usfm="ACT.9.17"><span class="label">17</span><span class="content">Bunun &#252;zerine Hananya gitti, eve girdi ve ellerini Saul'un &#252;zerine koydu. &#8220;Saul karde&#351;&#8221; dedi, &#8220;Sen buraya gelirken yolda sana g&#246;r&#252;nen Rab, yani &#304;sa, g&#246;zlerin a&#231;&#305;ls&#305;n ve Kutsal Ruh'la dolas&#305;n diye beni yollad&#305;.&#8221; </span></span><span class="verse v18" data-usfm="ACT.9.18"><span class="label">18</span><span class="content">O anda Saul'un g&#246;zlerinden bal&#305;k pulunu and&#305;ran &#351;eyler d&#252;&#351;t&#252;. Saul yeniden g&#246;rmeye ba&#351;lad&#305;. Kalk&#305;p </span><span class="w"><span class="content">vaftiz</span></span><span class="content"> oldu. </span></span><span class="verse v19" data-usfm="ACT.9.19"><span class="label">19</span><span class="content">Sonra yemek yiyip kuvvet buldu.</span></span></div><div class="s1"><span class="heading">Saul, &#350;am'da ve Yeru&#351;alim'de</span></div><div class="p"><span class="verse v19" data-usfm="ACT.9.19"><span class="content">Saul birka&#231; g&#252;n &#350;am'daki &#246;&#287;rencilerin yan&#305;nda kald&#305;. </span></span><span class="verse v20" data-usfm="ACT.9.20"><span class="label">20</span><span class="content">Havralarda &#304;sa'n&#305;n Tanr&#305;'n&#305;n O&#287;lu oldu&#287;unu hemen duyurmaya ba&#351;lad&#305;. </span></span><span class="verse v21" data-usfm="ACT.9.21"><span class="label">21</span><span class="content">Onu duyanlar&#305;n hepsi &#351;a&#351;k&#305;na d&#246;nd&#252;. &#8220;Yeru&#351;alim'de bu ad&#305; ananlar&#305; k&#305;r&#305;p ge&#231;iren adam bu de&#287;il mi? Buraya da, &#246;ylelerini tutuklay&#305;p ba&#351;k&#226;hinlere g&#246;t&#252;rmek amac&#305;yla gelmedi mi?&#8221; diyorlard&#305;. </span></span><span class="verse v22" data-usfm="ACT.9.22"><span class="label">22</span><span class="content">Saul ise g&#252;nden g&#252;ne g&#252;&#231;leniyordu. &#304;sa'n&#305;n </span><span class="w"><span class="content">Mesih</span></span><span class="content"> oldu&#287;una dair kan&#305;tlar g&#246;stererek &#350;am'da ya&#351;ayan Yahudiler'i &#351;a&#351;k&#305;na &#231;eviriyordu.</span></span></div><div class="p"><span class="verse v22" data-usfm="ACT.9.22"><span class="content">  </span></span><span class="verse v23" data-usfm="ACT.9.23"><span class="label">23</span><span class="content">  </span><span class="note x"><span class="label">#</span><span class=" body">    <span class="xref" data-usfm="2CO.2Ko.11.32-33">2Ko.11:32-33</span>  </span></span><span class="content"> Aradan g&#252;nler ge&#231;ti. Yahudiler Saul'u &#246;ld&#252;rmek i&#231;in bir d&#252;zen kurdular. </span></span><span class="verse v24" data-usfm="ACT.9.24"><span class="label">24</span><span class="content">Ne var ki, kurduklar&#305; d&#252;zenle ilgili haber Saul'a ula&#351;t&#305;. Yahudiler onu &#246;ld&#252;rmek i&#231;in gece g&#252;nd&#252;z kentin kap&#305;lar&#305;n&#305; g&#246;zl&#252;yorlard&#305;. </span></span><span class="verse v25" data-usfm="ACT.9.25"><span class="label">25</span><span class="content">Ama Saul'un &#246;&#287;rencileri geceleyin kendisini ald&#305;lar, kentin surlar&#305;ndan sark&#305;tt&#305;klar&#305; bir k&#252;fe i&#231;inde a&#351;a&#287;&#305; indirdiler.</span></span></div><div class="p"><span class="verse v25" data-usfm="ACT.9.25"><span class="content">  </span></span><span class="verse v26" data-usfm="ACT.9.26"><span class="label">26</span><span class="content">Saul Yeru&#351;alim'e var&#305;nca oradaki &#246;&#287;rencilere kat&#305;lmaya &#231;al&#305;&#351;t&#305;. Ama hepsi ondan korkuyor, &#304;sa'n&#305;n &#246;&#287;rencisi oldu&#287;una inanam&#305;yorlard&#305;. </span></span><span class="verse v27" data-usfm="ACT.9.27"><span class="label">27</span><span class="content">O zaman Barnaba onu al&#305;p el&#231;ilere g&#246;t&#252;rd&#252;. Onlara, Saul'un &#350;am yolunda Rab'bi nas&#305;l g&#246;rd&#252;&#287;&#252;n&#252;, Rab'bin de onunla konu&#351;tu&#287;unu, &#350;am'da ise onun &#304;sa ad&#305;n&#305; nas&#305;l korkusuzca duyurdu&#287;unu anlatt&#305;. </span></span><span class="verse v28" data-usfm="ACT.9.28"><span class="label">28</span><span class="content">B&#246;ylelikle Saul, Yeru&#351;alim'de girip &#231;&#305;kt&#305;klar&#305; her yerde &#246;&#287;rencilerle birlikte bulunarak Rab'bin ad&#305;n&#305; korkusuzca duyurmaya ba&#351;lad&#305;. </span></span><span class="verse v29" data-usfm="ACT.9.29"><span class="label">29</span><span class="content">Dili Grek&#231;e olan Yahudiler'le konu&#351;up tart&#305;&#351;&#305;yordu. Ama onlar onu &#246;ld&#252;rmeyi tasarl&#305;yorlard&#305;. </span></span><span class="verse v30" data-usfm="ACT.9.30"><span class="label">30</span><span class="content">Karde&#351;ler bunu &#246;&#287;renince onu Sezariye'ye g&#246;t&#252;r&#252;p oradan Tarsus'a yollad&#305;lar.</span></span></div><div class="p"><span class="verse v30" data-usfm="ACT.9.30"><span class="content">  </span></span><span class="verse v31" data-usfm="ACT.9.31"><span class="label">31</span><span class="content">B&#252;t&#252;n Yahudiye, Celile ve Samiriye'deki* inanl&#305;lar </span><span class="w"><span class="content">toplulu&#287;u</span></span><span class="content"> esenli&#287;e kavu&#351;tu. Geli&#351;en ve Rab korkusu i&#231;inde ya&#351;ayan topluluk Kutsal Ruh'un yard&#305;m&#305;yla say&#305;ca b&#252;y&#252;yordu.</span></span></div><div class="s1"><span class="heading">Eneas ve Tabita</span></div><div class="p"><span class="verse v31" data-usfm="ACT.9.31"><span class="content">  </span></span><span class="verse v32" data-usfm="ACT.9.32"><span class="label">32</span><span class="content">Bu arada her taraf&#305; dola&#351;an Petrus, Lidda'da ya&#351;ayan kutsallara da u&#287;rad&#305;. </span></span><span class="verse v33" data-usfm="ACT.9.33"><span class="label">33</span><span class="content">Orada Eneas ad&#305;nda birine rastlad&#305;. Eneas fel&#231;liydi. Sekiz y&#305;ldan beri yatalakt&#305;. </span></span><span class="verse v34" data-usfm="ACT.9.34"><span class="label">34</span><span class="content">Petrus ona, &#8220;Eneas, &#304;sa Mesih seni iyile&#351;tiriyor&#8221; dedi. &#8220;Kalk, yata&#287;&#305;n&#305; topla.&#8221; Eneas hemen aya&#287;a kalkt&#305;. </span></span><span class="verse v35" data-usfm="ACT.9.35"><span class="label">35</span><span class="content">Lidda ve &#350;aron'da ya&#351;ayan herkes onu g&#246;rd&#252; ve Rab'be d&#246;nd&#252;.</span></span></div><div class="p"><span class="verse v35" data-usfm="ACT.9.35"><span class="content">  </span></span><span class="verse v36" data-usfm="ACT.9.36"><span class="label">36</span><span class="content">Yafa'da, &#304;sa &#246;&#287;rencisi olan Tabita ad&#305;nda bir kad&#305;n vard&#305;. Tabita, ceylan anlam&#305;na gelir. Bu kad&#305;n her zaman iyilik yap&#305;p yoksullara yard&#305;m ederdi. </span></span><span class="verse v37" data-usfm="ACT.9.37"><span class="label">37</span><span class="content">O g&#252;nlerde hastalan&#305;p &#246;ld&#252;. &#214;l&#252;s&#252;n&#252; y&#305;kay&#305;p &#252;st kattaki odaya koydular. </span></span><span class="verse v38" data-usfm="ACT.9.38"><span class="label">38</span><span class="content">Lidda Yafa'ya yak&#305;n oldu&#287;undan, Petrus'un Lidda'da bulundu&#287;unu duyan &#246;&#287;renciler ona iki ki&#351;i yollay&#305;p, &#8220;Vakit kaybetmeden yan&#305;m&#305;za gel&#8221; diye yalvard&#305;lar.</span></span></div><div class="p"><span class="verse v38" data-usfm="ACT.9.38"><span class="content">  </span></span><span class="verse v39" data-usfm="ACT.9.39"><span class="label">39</span><span class="content">Petrus kalk&#305;p onlarla birlikte gitti. Eve var&#305;nca onu &#252;st kattaki odaya &#231;&#305;kard&#305;lar. B&#252;t&#252;n dul kad&#305;nlar a&#287;layarak Petrus'un &#231;evresinde topland&#305;lar. Ona, Ceylan'&#305;n kendileriyle birlikteyken dikti&#287;i entarilerle &#252;stl&#252;kleri g&#246;sterdiler. </span></span><span class="verse v40" data-usfm="ACT.9.40"><span class="label">40</span><span class="content">Petrus, herkesi d&#305;&#351;ar&#305; &#231;&#305;kartt&#305;, diz &#231;&#246;k&#252;p dua etti. Sonra &#246;l&#252;ye do&#287;ru d&#246;nerek, &#8220;Tabita, kalk&#8221; dedi. Kad&#305;n g&#246;zlerini a&#231;t&#305;, Petrus'u g&#246;r&#252;nce do&#287;rulup oturdu. </span></span><span class="verse v41" data-usfm="ACT.9.41"><span class="label">41</span><span class="content">Petrus elini uzatarak onu aya&#287;a kald&#305;rd&#305;. Sonra kutsallarla dul kad&#305;nlar&#305; &#231;a&#287;&#305;rd&#305;, Ceylan'&#305; diri olarak onlara teslim etti. </span></span><span class="verse v42" data-usfm="ACT.9.42"><span class="label">42</span><span class="content">Bu olay&#305;n haberi b&#252;t&#252;n Yafa'ya yay&#305;ld&#305; ve bir&#231;oklar&#305; Rab'be inand&#305;. </span></span><span class="verse v43" data-usfm="ACT.9.43"><span class="label">43</span><span class="content">Petrus uzunca bir s&#252;re Yafa'da, Simun ad&#305;nda bir dericinin evinde kald&#305;.</span></span></div>
        </div>
    </div>
</div>
</div>
<!-- / Secondary version content -->

</body></html>
