<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>

<div class="version vid170 iso6393tur" data-vid="170" data-iso6393="tur">
    <div class="book bkACT">
        <div class="chapter ch27" data-usfm="ACT.27">
            <div class="label">27</div><div class="s1"><span class="heading">Pavlus'un Roma'ya Deniz Yolculu&#287;u</span></div><div class="p"><span class="content">  </span><span class="verse v1" data-usfm="ACT.27.1"><span class="label">1</span><span class="content">&#304;talya'ya do&#287;ru yelken a&#231;mam&#305;za karar verilince, Pavlus'la &#246;teki baz&#305; tutuklular&#305; Avgustus</span><span class="note f"><span class="label">#</span><span class=" body"><span class="fr">27:1 </span><span class="ft">&#8220;Avgustus&#8221;: Grek&#231;e &#8220;Sevastos&#8221;.</span></span></span><span class="content"> taburundan Yulius adl&#305; bir y&#252;zba&#351;&#305;ya teslim ettiler. </span></span><span class="verse v2" data-usfm="ACT.27.2"><span class="label">2</span><span class="content">Asya &#304;li'nin* k&#305;y&#305;lar&#305;ndaki limanlara u&#287;rayacak olan bir Edremit gemisine binerek denize a&#231;&#305;ld&#305;k. Selanik'ten Makedonyal&#305; Aristarhus da yan&#305;m&#305;zdayd&#305;.</span></span></div><div class="p"><span class="verse v2" data-usfm="ACT.27.2"><span class="content">  </span></span><span class="verse v3" data-usfm="ACT.27.3"><span class="label">3</span><span class="content">Ertesi g&#252;n Sayda'ya u&#287;rad&#305;k. Pavlus'a dost&#231;a davranan Yulius, ihtiya&#231;lar&#305;n&#305; kar&#351;&#305;lamalar&#305; i&#231;in dostlar&#305;n&#305;n yan&#305;na gitmesine izin verdi. </span></span><span class="verse v4" data-usfm="ACT.27.4"><span class="label">4</span><span class="content">Oradan yine denize a&#231;&#305;ld&#305;k. R&#252;zgar ters y&#246;nden esti&#287;i i&#231;in K&#305;br&#305;s'&#305;n r&#252;zgar alt&#305;ndan ge&#231;tik. </span></span><span class="verse v5" data-usfm="ACT.27.5"><span class="label">5</span><span class="content">Kilikya ve Pamfilya a&#231;&#305;klar&#305;ndan ge&#231;erek Likya'n&#305;n Mira Kenti'ne geldik. </span></span><span class="verse v6" data-usfm="ACT.27.6"><span class="label">6</span><span class="content">Orada, &#304;talya'ya gidecek bir &#304;skenderiye gemisi bulan y&#252;zba&#351;&#305;, bizi o gemiye bindirdi.</span></span></div><div class="p"><span class="verse v6" data-usfm="ACT.27.6"><span class="content">  </span></span><span class="verse v7" data-usfm="ACT.27.7"><span class="label">7</span><span class="content">G&#252;nlerce a&#287;&#305;r a&#287;&#305;r yol alarak Knidos Kenti'nin a&#231;&#305;klar&#305;na g&#252;&#231;l&#252;kle gelebildik. R&#252;zgar bize engel oldu&#287;undan Salmone burnundan dolanarak Girit'in r&#252;zgar alt&#305;ndan ge&#231;tik. </span></span><span class="verse v8" data-usfm="ACT.27.8"><span class="label">8</span><span class="content">K&#305;y&#305; boyunca g&#252;&#231;l&#252;kle ilerleyerek Laseya Kenti'nin yak&#305;nlar&#305;nda bulunan ve G&#252;zel Limanlar denilen bir yere geldik.</span></span></div><div class="p"><span class="verse v8" data-usfm="ACT.27.8"><span class="content">  </span></span><span class="verse v9 v10" data-usfm="ACT.27.9+ACT.27.10"><span class="label">9-10</span><span class="content">Epey vakit kaybetmi&#351;tik; oru&#231; g&#252;n&#252;</span><span class="note f"><span class="label">#</span><span class=" body"><span class="fr">27:9-10 </span><span class="ft">&#8220;Oru&#231; g&#252;n&#252;&#8221;: Yahudiler'in Eyl&#252;l ya da Ekim ay&#305;nda kutlad&#305;klar&#305; bayram. G&#252;n&#252;m&#252;zde Yom Kippur olarak bilinir (bkz. Lev.16:29-34).</span></span></span><span class="content"> bile ge&#231;mi&#351;ti. O mevsimde deniz yolculu&#287;u tehlikeli olacakt&#305;. Bu nedenle Pavlus onlar&#305; uyard&#305;: &#8220;Efendiler&#8221; dedi, &#8220;Bu yolculu&#287;un yaln&#305;z y&#252;k ve gemiye de&#287;il, canlar&#305;m&#305;za da &#231;ok zarar ve ziyan getirece&#287;ini g&#246;r&#252;yorum.&#8221; </span></span><span class="verse v11" data-usfm="ACT.27.11"><span class="label">11</span><span class="content">Ama y&#252;zba&#351;&#305;, Pavlus'un s&#246;ylediklerini dinleyece&#287;ine, kaptanla gemi sahibinin s&#246;z&#252;ne uydu. </span></span><span class="verse v12" data-usfm="ACT.27.12"><span class="label">12</span><span class="content">Liman k&#305;&#351;lamaya elveri&#351;li olmad&#305;&#287;&#305;ndan gemidekilerin &#231;o&#287;u, oradan tekrar denize a&#231;&#305;lmaya, m&#252;mk&#252;nse Feniks'e ula&#351;&#305;p k&#305;&#351;&#305; orada ge&#231;irmeye karar verdiler. Feniks, Girit'in lodos ve karayele kapal&#305; bir liman&#305;d&#305;r.</span></span></div><div class="s1"><span class="heading">F&#305;rt&#305;na</span></div><div class="p"><span class="verse v12" data-usfm="ACT.27.12"><span class="content">  </span></span><span class="verse v13" data-usfm="ACT.27.13"><span class="label">13</span><span class="content">G&#252;neyden hafif bir r&#252;zgar esmeye ba&#351;lay&#305;nca, bekledikleri an&#305;n geldi&#287;ini sanarak demir ald&#305;lar; Girit k&#305;y&#305;s&#305;n&#305; yak&#305;ndan izleyerek ilerlemeye ba&#351;lad&#305;lar. </span></span><span class="verse v14" data-usfm="ACT.27.14"><span class="label">14</span><span class="content">Ne var ki, &#231;ok ge&#231;meden karadan Evrakilon denen bir kas&#305;rga koptu. </span></span><span class="verse v15" data-usfm="ACT.27.15"><span class="label">15</span><span class="content">Kas&#305;rgaya tutulan gemi r&#252;zgara kar&#351;&#305; gidemeyince, kendimizi s&#252;r&#252;klenmeye b&#305;rakt&#305;k. </span></span><span class="verse v16" data-usfm="ACT.27.16"><span class="label">16</span><span class="content">Gavdos denen k&#252;&#231;&#252;k bir adan&#305;n r&#252;zgar alt&#305;na s&#305;&#287;&#305;narak geminin filikas&#305;n&#305; g&#252;&#231;l&#252;kle sa&#287;lama alabildik. </span></span><span class="verse v17" data-usfm="ACT.27.17"><span class="label">17</span><span class="content">Filikay&#305; yukar&#305; &#231;ektikten sonra halatlar kullanarak gemiyi alttan ku&#351;att&#305;lar. Sirte K&#246;rfezi'nin</span><span class="note f"><span class="label">#</span><span class=" body"><span class="fr">27:17 </span><span class="ft">&#8220;Sirte K&#246;rfezi&#8221;: Libya'n&#305;n kuzeybat&#305; k&#305;y&#305;lar&#305;nda yer yer &#231;ok s&#305;&#287; olan k&#246;rfez.</span></span></span><span class="content"> s&#305;&#287;l&#305;klar&#305;nda karaya oturmaktan korktuklar&#305; i&#231;in yelken tak&#305;mlar&#305;n&#305; indirip kendilerini s&#252;r&#252;klenmeye b&#305;rakt&#305;lar. </span></span><span class="verse v18" data-usfm="ACT.27.18"><span class="label">18</span><span class="content">F&#305;rt&#305;na bizi bir hayli h&#305;rpalad&#305;&#287;&#305; i&#231;in ertesi g&#252;n gemiden y&#252;k atmaya ba&#351;lad&#305;lar. </span></span><span class="verse v19" data-usfm="ACT.27.19"><span class="label">19</span><span class="content">&#220;&#231;&#252;nc&#252; g&#252;n geminin tak&#305;mlar&#305;n&#305; kendi elleriyle denize att&#305;lar. </span></span><span class="verse v20" data-usfm="ACT.27.20"><span class="label">20</span><span class="content">G&#252;nlerce ne g&#252;ne&#351; ne de y&#305;ld&#305;zlar g&#246;r&#252;nd&#252;. F&#305;rt&#305;na da olanca &#351;iddetiyle s&#252;rd&#252;&#287;&#252;nden, art&#305;k kurtulu&#351; umudunu t&#252;mden yitirmi&#351;tik.</span></span></div><div class="p"><span class="verse v20" data-usfm="ACT.27.20"><span class="content">  </span></span><span class="verse v21" data-usfm="ACT.27.21"><span class="label">21</span><span class="content">Adamlar uzun zaman yemek yiyemeyince Pavlus ortaya &#231;&#305;k&#305;p &#351;&#246;yle dedi: &#8220;Efendiler, beni dinleyip Girit'ten ayr&#305;lmaman&#305;z, bu zarar ve ziyana u&#287;ramaman&#305;z gerekirdi. </span></span><span class="verse v22" data-usfm="ACT.27.22"><span class="label">22</span><span class="content">&#350;imdi size &#246;&#287;&#252;d&#252;m &#351;u: Cesur olun! Gemi mahvolacak, ama aran&#305;zda hi&#231;bir can kayb&#305; olmayacak. </span></span><span class="verse v23 v24" data-usfm="ACT.27.23+ACT.27.24"><span class="label">23-24</span><span class="content">&#199;&#252;nk&#252; kendisine ait oldu&#287;um, kendisine kulluk etti&#287;im Tanr&#305;'n&#305;n bir mele&#287;i bu gece yan&#305;ma gelip dedi ki, &#8216;Korkma Pavlus, Sezar'&#305;n* &#246;n&#252;ne &#231;&#305;kman gerekiyor. Dahas&#305; Tanr&#305;, seninle birlikte yolculuk edenlerin hepsini sana ba&#287;&#305;&#351;lam&#305;&#351;t&#305;r.&#8217; </span></span><span class="verse v25" data-usfm="ACT.27.25"><span class="label">25</span><span class="content">Bunun i&#231;in efendiler, cesur olun! Tanr&#305;'ya inan&#305;yorum ki, her &#351;ey t&#305;pk&#305; bana bildirildi&#287;i gibi olacak. </span></span><span class="verse v26" data-usfm="ACT.27.26"><span class="label">26</span><span class="content">Ancak bir adada karaya oturmam&#305;z gerekiyor.&#8221;</span></span></div><div class="s1"><span class="heading">Gemi Karaya Oturuyor</span></div><div class="p"><span class="verse v26" data-usfm="ACT.27.26"><span class="content">  </span></span><span class="verse v27" data-usfm="ACT.27.27"><span class="label">27</span><span class="content">On d&#246;rd&#252;nc&#252; gece &#304;yon Denizi'nde</span><span class="note f"><span class="label">#</span><span class=" body"><span class="fr">27:27 </span><span class="ft">&#8220;&#304;yon Denizi&#8221;: Grek&#231;e &#8220;Adriya Denizi&#8221;. O &#231;a&#287;da Adriya Denizi terimi bug&#252;nk&#252; &#304;yon Denizi'ni de i&#231;ine al&#305;yordu.</span></span></span><span class="content"> s&#252;r&#252;kleniyorduk. Gece yar&#305;s&#305;na do&#287;ru gemiciler karaya yakla&#351;t&#305;klar&#305;n&#305; sezinlediler. </span></span><span class="verse v28" data-usfm="ACT.27.28"><span class="label">28</span><span class="content">Denizin derinli&#287;ini &#246;l&#231;t&#252;ler ve yirmi kula&#231;</span><span class="note f"><span class="label">#</span><span class=" body"><span class="fr">27:28 </span><span class="ft">&#8220;Yirmi kula&#231;&#8221;: Yakla&#351;&#305;k 36 m. (bkz. Birimler Cetveli).</span></span></span><span class="content"> oldu&#287;unu g&#246;rd&#252;ler. Biraz ilerledikten sonra bir daha &#246;l&#231;t&#252;ler, on be&#351; kula&#231;</span><span class="note f"><span class="label">#</span><span class=" body"><span class="fr">27:28 </span><span class="ft">&#8220;On be&#351; kula&#231;&#8221;: Yakla&#351;&#305;k 27 m. (bkz. Birimler Cetveli).</span></span></span><span class="content"> oldu&#287;unu g&#246;rd&#252;ler. </span></span><span class="verse v29" data-usfm="ACT.27.29"><span class="label">29</span><span class="content">Kayal&#305;klara bindirmekten korkarak k&#305;&#231;tan d&#246;rt demir att&#305;lar ve g&#252;n&#252;n tez do&#287;mas&#305; i&#231;in dua ettiler. </span></span><span class="verse v30" data-usfm="ACT.27.30"><span class="label">30</span><span class="content">Bu s&#305;rada gemiciler gemiden ka&#231;ma giri&#351;iminde bulundular. Ba&#351; taraftan demir atacaklarm&#305;&#351; gibi yap&#305;p filikay&#305; denize indirdiler. </span></span><span class="verse v31" data-usfm="ACT.27.31"><span class="label">31</span><span class="content">Ama Pavlus y&#252;zba&#351;&#305;yla askerlere, &#8220;Bunlar gemide kalmazsa, siz kurtulamazs&#305;n&#305;z&#8221; dedi. </span></span><span class="verse v32" data-usfm="ACT.27.32"><span class="label">32</span><span class="content">Bunun &#252;zerine askerler ipleri kesip filikay&#305; denize d&#252;&#351;&#252;rd&#252;ler.</span></span></div><div class="p"><span class="verse v32" data-usfm="ACT.27.32"><span class="content">  </span></span><span class="verse v33" data-usfm="ACT.27.33"><span class="label">33</span><span class="content">G&#252;n do&#287;mak &#252;zereyken Pavlus herkesi yemek yemeye &#231;a&#287;&#305;rd&#305;. &#8220;Bug&#252;n on d&#246;rt g&#252;nd&#252;r kayg&#305;l&#305; bir bekleyi&#351; i&#231;indesiniz, hi&#231;bir &#351;ey yemeyip a&#231; kald&#305;n&#305;z&#8221; dedi. </span></span><span class="verse v34" data-usfm="ACT.27.34"><span class="label">34</span><span class="content">&#8220;Bunun i&#231;in size rica ediyorum, yemek yiyin. Kurtulu&#351;unuz i&#231;in bu gerekli. Hi&#231;birinizin ba&#351;&#305;ndan tek k&#305;l bile eksilmeyecektir.&#8221; </span></span><span class="verse v35" data-usfm="ACT.27.35"><span class="label">35</span><span class="content">Pavlus bunlar&#305; s&#246;yledikten sonra ekmek ald&#305;, hepsinin &#246;n&#252;nde Tanr&#305;'ya &#351;&#252;kretti, ekme&#287;i b&#246;l&#252;p yemeye ba&#351;lad&#305;. </span></span><span class="verse v36" data-usfm="ACT.27.36"><span class="label">36</span><span class="content">Hepsi bundan cesaret alarak yemek yedi. </span></span><span class="verse v37" data-usfm="ACT.27.37"><span class="label">37</span><span class="content">Gemide toplam iki y&#252;z yetmi&#351; alt&#305; ki&#351;iydik. </span></span><span class="verse v38" data-usfm="ACT.27.38"><span class="label">38</span><span class="content">Herkes doyduktan sonra, bu&#287;day&#305; denize bo&#351;altarak gemiyi hafiflettiler.</span></span></div><div class="p"><span class="verse v38" data-usfm="ACT.27.38"><span class="content">  </span></span><span class="verse v39" data-usfm="ACT.27.39"><span class="label">39</span><span class="content">G&#252;nd&#252;z olunca g&#246;rd&#252;kleri karay&#305; tan&#305;yamad&#305;lar. Ama kumsal&#305; olan bir k&#246;rfez farkederek, m&#252;mk&#252;nse gemiyi orada karaya oturtmaya karar verdiler. </span></span><span class="verse v40" data-usfm="ACT.27.40"><span class="label">40</span><span class="content">Demirleri kesip denizde b&#305;rakt&#305;lar. Ayn&#305; anda d&#252;menlerin iplerini &#231;&#246;z&#252;p &#246;n yelkeni r&#252;zgara vererek kumsala y&#246;neldiler. </span></span><span class="verse v41" data-usfm="ACT.27.41"><span class="label">41</span><span class="content">Gemi bir kum y&#252;kseltisine &#231;arp&#305;p karaya oturdu. Geminin ba&#351;&#305; kuma saplan&#305;p k&#305;m&#305;ldamaz oldu, k&#305;&#231; taraf&#305; ise dalgalar&#305;n &#351;iddetiyle da&#287;&#305;lmaya ba&#351;lad&#305;.</span></span></div><div class="p"><span class="verse v41" data-usfm="ACT.27.41"><span class="content">  </span></span><span class="verse v42" data-usfm="ACT.27.42"><span class="label">42</span><span class="content">Askerler, tutuklulardan hi&#231;biri y&#252;zerek ka&#231;mas&#305;n diye onlar&#305; &#246;ld&#252;rmek niyetindeydi. </span></span><span class="verse v43 v44" data-usfm="ACT.27.43+ACT.27.44"><span class="label">43-44</span><span class="content">Ama Pavlus'u kurtarmak isteyen y&#252;zba&#351;&#305; askerleri bu d&#252;&#351;&#252;nceden vazge&#231;irdi. &#214;nce y&#252;zme bilenlerin denize atlay&#305;p karaya &#231;&#305;kmalar&#305;n&#305;, sonra geriye kalanlar&#305;n, kiminin tahtalara kiminin de geminin &#246;b&#252;r d&#246;k&#252;nt&#252;lerine tutunarak onlar&#305; izlemesini buyurdu. B&#246;ylelikle herkes sa&#287; salim karaya &#231;&#305;kt&#305;.</span></span></div>
        </div>
    </div>
</div>
</div>
<!-- / Secondary version content -->

</body></html>
