<html xmlns="http://www.w3.org/1999/xhtml">
<head><meta http-equiv='content-type' content='text/html; charset=UTF-8' />
<title></title></head><body>

<div class="version vid170 iso6393tur" data-vid="170" data-iso6393="tur">
    <div class="book bkGEN">
        <div class="chapter ch8" data-usfm="GEN.8">
            <div class="label">8</div><div class="s1"><span class="heading">Tufan&#305;n Sonu</span></div><div class="p"><span class="content">  </span><span class="verse v1" data-usfm="GEN.8.1"><span class="label">1</span><span class="content">Sonra Tanr&#305; Nuh'u ve gemideki evcil ve yaban&#305;l hayvanlar&#305; an&#305;msad&#305;. Yery&#252;z&#252;nde bir r&#252;zgar estirdi, sular al&#231;almaya ba&#351;lad&#305;. </span></span><span class="verse v2" data-usfm="GEN.8.2"><span class="label">2</span><span class="content">Enginlerin kaynaklar&#305;, g&#246;klerin kapaklar&#305; kapand&#305;. Ya&#287;mur dindi. </span></span><span class="verse v3" data-usfm="GEN.8.3"><span class="label">3</span><span class="content">Sular yery&#252;z&#252;nden &#231;ekilmeye ba&#351;lad&#305;. Y&#252;z elli g&#252;n ge&#231;tikten sonra sular azald&#305;. </span></span><span class="verse v4" data-usfm="GEN.8.4"><span class="label">4</span><span class="content">Gemi yedinci </span><span class="w"><span class="content">ay&#305;n</span></span><span class="content"> on yedinci g&#252;n&#252; Ararat da&#287;lar&#305;na oturdu. </span></span><span class="verse v5" data-usfm="GEN.8.5"><span class="label">5</span><span class="content">Sular onuncu aya kadar s&#252;rekli azald&#305;. Onuncu ay&#305;n birinde da&#287;lar&#305;n doru&#287;u g&#246;r&#252;nd&#252;.</span></span></div><div class="p"><span class="verse v5" data-usfm="GEN.8.5"><span class="content">  </span></span><span class="verse v6" data-usfm="GEN.8.6"><span class="label">6</span><span class="content">K&#305;rk g&#252;n sonra Nuh yapm&#305;&#351; oldu&#287;u geminin penceresini a&#231;t&#305;. </span></span><span class="verse v7" data-usfm="GEN.8.7"><span class="label">7</span><span class="content">Kuzgunu d&#305;&#351;ar&#305; g&#246;nderdi. Kuzgun sular kuruyuncaya kadar d&#246;nmedi, u&#231;up durdu. </span></span><span class="verse v8" data-usfm="GEN.8.8"><span class="label">8</span><span class="content">Bunun &#252;zerine Nuh sular&#305;n yery&#252;z&#252;nden &#231;ekilip &#231;ekilmedi&#287;ini anlamak i&#231;in g&#252;vercini g&#246;nderdi. </span></span><span class="verse v9" data-usfm="GEN.8.9"><span class="label">9</span><span class="content">G&#252;vercin konacak bir yer bulamad&#305;, &#231;&#252;nk&#252; her yer suyla kapl&#305;yd&#305;. Gemiye, Nuh'un yan&#305;na d&#246;nd&#252;. Nuh uzan&#305;p g&#252;vercini tuttu ve gemiye, yan&#305;na ald&#305;. </span></span><span class="verse v10" data-usfm="GEN.8.10"><span class="label">10</span><span class="content">Yedi g&#252;n daha bekledi, sonra g&#252;vercini yine d&#305;&#351;ar&#305; sald&#305;. </span></span><span class="verse v11" data-usfm="GEN.8.11"><span class="label">11</span><span class="content">G&#252;vercin gagas&#305;nda yeni kopmu&#351; bir zeytin yapra&#287;&#305;yla ak&#351;amleyin geri d&#246;nd&#252;. O zaman Nuh sular&#305;n yery&#252;z&#252;nden &#231;ekilmi&#351; oldu&#287;unu anlad&#305;. </span></span><span class="verse v12" data-usfm="GEN.8.12"><span class="label">12</span><span class="content">Yedi g&#252;n daha bekledikten sonra g&#252;vercini yine g&#246;nderdi. Bu kez g&#252;vercin geri d&#246;nmedi.</span></span></div><div class="p"><span class="verse v12" data-usfm="GEN.8.12"><span class="content">  </span></span><span class="verse v13" data-usfm="GEN.8.13"><span class="label">13</span><span class="content">Nuh alt&#305; y&#252;z bir ya&#351;&#305;ndayken, birinci ay&#305;n birinde yery&#252;z&#252;ndeki sular kurudu. Nuh geminin &#252;st&#252;ndeki kapa&#287;&#305; kald&#305;r&#305;nca topra&#287;&#305;n kurumu&#351; oldu&#287;unu g&#246;rd&#252;. </span></span><span class="verse v14" data-usfm="GEN.8.14"><span class="label">14</span><span class="content">&#304;kinci ay&#305;n yirmi yedinci g&#252;n&#252; toprak t&#252;m&#252;yle kurumu&#351;tu.</span></span></div><div class="p"><span class="verse v14" data-usfm="GEN.8.14"><span class="content">  </span></span><span class="verse v15 v16" data-usfm="GEN.8.15+GEN.8.16"><span class="label">15-16</span><span class="content">Tanr&#305; Nuh'a, &#8220;Kar&#305;n, o&#287;ullar&#305;n ve gelinlerinle birlikte gemiden &#231;&#305;k&#8221; dedi, </span></span><span class="verse v17" data-usfm="GEN.8.17"><span class="label">17</span><span class="content">&#8220;Kendinle birlikte b&#252;t&#252;n canl&#305;lar&#305;, ku&#351;lar&#305;, hayvanlar&#305;, </span><span class="w"><span class="content">s&#252;r&#252;ngenleri</span></span><span class="content"> de &#231;&#305;kar. &#220;resinler, verimli olsunlar, yery&#252;z&#252;nde &#231;o&#287;als&#305;nlar.&#8221;</span></span></div><div class="p"><span class="verse v17" data-usfm="GEN.8.17"><span class="content">  </span></span><span class="verse v18" data-usfm="GEN.8.18"><span class="label">18</span><span class="content">Nuh kar&#305;s&#305;, o&#287;ullar&#305; ve gelinleriyle birlikte gemiden &#231;&#305;kt&#305;. </span></span><span class="verse v19" data-usfm="GEN.8.19"><span class="label">19</span><span class="content">B&#252;t&#252;n hayvanlar, s&#252;r&#252;ngenler, ku&#351;lar, yery&#252;z&#252;nde ya&#351;ayan her t&#252;r canl&#305; da gemiyi terk etti.</span></span></div><div class="p"><span class="verse v19" data-usfm="GEN.8.19"><span class="content">  </span></span><span class="verse v20" data-usfm="GEN.8.20"><span class="label">20</span><span class="content">Nuh RAB'be bir sunak yapt&#305;. Orada b&#252;t&#252;n temiz say&#305;lan hayvanlarla ku&#351;lardan yakmal&#305;k </span><span class="w"><span class="content">sunular</span></span><span class="content"> sundu. </span></span><span class="verse v21" data-usfm="GEN.8.21"><span class="label">21</span><span class="content">G&#252;zel kokudan ho&#351;nut olan RAB i&#231;inden &#351;&#246;yle dedi: &#8220;&#304;nsanlar y&#252;z&#252;nden yery&#252;z&#252;n&#252; bir daha lanetlemeyece&#287;im. &#199;&#252;nk&#252; insan y&#252;re&#287;indeki e&#287;ilimler &#231;ocuklu&#287;undan beri k&#246;t&#252;d&#252;r. &#350;imdi yapt&#305;&#287;&#305;m gibi b&#252;t&#252;n canl&#305;lar&#305; bir daha yok etmeyece&#287;im.</span></span></div><div class="q1"><span class="verse v21" data-usfm="GEN.8.21"><span class="content">  </span></span><span class="verse v22" data-usfm="GEN.8.22"><span class="label">22</span><span class="content">&#8220;D&#252;nya durduk&#231;a</span></span></div><div class="q2"><span class="verse v22" data-usfm="GEN.8.22"><span class="content">Ekin ekmek, bi&#231;mek,</span></span></div><div class="q2"><span class="verse v22" data-usfm="GEN.8.22"><span class="content">S&#305;cak, so&#287;uk,</span></span></div><div class="q2"><span class="verse v22" data-usfm="GEN.8.22"><span class="content">Yaz, k&#305;&#351;,</span></span></div><div class="q2"><span class="verse v22" data-usfm="GEN.8.22"><span class="content">Gece, g&#252;nd&#252;z hep var olacakt&#305;r.&#8221;</span></span></div>
        </div>
    </div>
</div>
</div>
<!-- / Secondary version content -->

</body></html>
